Třikrát rychlejší než slovo
Faxu škodí především přetížené telefonní linky *
Pomocí může být systém ECM
Šetřete peníze , netelefonujte , faxujte !
Je tento reklamní slogan pravdivý ?
Hlasité přečtení dobře čitelného textu na stránce A 4 , při řádkování 1.5 , trvá zhruba 3 minuty .
Podle prospektů se faxem přenese normalizovaný obsah jedné stránky A 4 za 10 až 30 sekund .
Ve skutečnosti to sice trvá zhruba minutu , protože doba přenosu více závisí na stavu telefonní linky než na rychlosti přístroje , ale i tak je přenos informace faxem zhruba třikrát rychlejší než řeč .
Navíc současně vznikne písemný doklad , lze přenášet obrázky , grafy , fotografie , rukou psané texty apod .
Přenosová rychlost přístroje pro telefonní faksimile , tak se správně nazývá zařízení , o kterém dnes píšeme , je sice zajímavý parametr pro posouzení jeho vlastností , ale má z uživatelského hlediska omezený význam .
Protože smyslem článku je napomoci orientovat se vám při výběru zařízení pro vaši potřebu , je nutné poněkud obšírněji vysvětlit , proč je nutné tento parametr , uváděný v prospektech , brát jen jako orientační údaj .
Aby byly údaje o přenosové rychlosti objektivně srovnatelné , vydala mezinárodní normalizační organizace CCITT normalizovaný dopis na formátu A 4 , který se přenáší při laboratorních zkouškách nejvyšší rychlostí , jaké je přístroj schopen .
Výsledek , doba přenosu normalizované stránky v ideálních podmínkách , je pak uváděn v prospektech .
V běžném provozu však telefonní linky nemají takovou kvalitu jako v laboratoři .
S tím ale konstruktéři počítali a všechny přístroje po navázání spojení testují jeho kvalitu .
Pokud test neproběhne bezchybně , snižují rychlost přenosu tak dlouho , až test proběhne správně .
Přesto se i potom může stát , že náhodné , chvilkové rušení na lince poruší předávanou zprávu až k nečitelnosti .
Proto se vyplatí dát o něco víc peněz za přístroj , který pracuje v samoopravném režimu ECM - Error Correction Mode .
Přístroje , vybavené touto funkcí , člení předávanou zprávu na bloky , obvykle jednotlivé řádky , a v případě rušení na lince opakují přenos porušených bloků tak dlouho , až jsou všechna data předána správně .
Vynaložené peníze se vám brzo vrátí v úspoře poplatků za telefonáty , kterými žádáte odesílatele o opakované zaslání faxu , protože ten , který jste právě dostali , je nečitelný .
Uvedené činnosti faxovacích přístrojů výslednou rychlost přenosu samozřejmě snižují , ale i tak zůstává fax velmi rychlým pojítkem .
Stalo se mi , že při jednání potřeboval můj partner nahlédnout do dokumentu , který měl u sebe jeho kolega , sedící ve stejné budově , jenže o dvě patra níže .
Telefonicky jej požádal , aby mu dokument poslal .
Očekával jsem , že přiběhne dívenka s papírem , ale můj partner považoval za zcela přirozené , že dokument začal vystupovat z faxu , který měl u sebe na stole .
Zřejmě si v té organizaci cenili času pracovníků více , než je u nás zatím zvykem .
Na druhé straně je však nutné při vybírání faxu uvažovat nejen o telefonních poplatcích za časové impulsy , ale i o nákladech na provozní materiál .
Podstatná část přístrojů tiskne metodou termozáznamu na teplocitlivý papír .
Jeden formát A 4 teplocitlivého papíru stojí asi 95 haléřů , pokud je nakupován v rolích 30 , 50 nebo 100 m .
V kratších délkách je asi o 30 % dražší , a proto se při nákupu faxovacího přístroje zajímejte i o to , jakou délku papíru používá .
Převážná část přístrojů je seřízena na role o délce 30 m .
Nectností termocitlivého papíru je jeho choulostivost na podmínky ukládání .
Zejména nesnáší velké teplo .
Může se vám například stát , že v autě , které stojí v létě na slunci , se za hodinu stanou faxy nečitelné .
Ale i při pečlivém uložení v normální pokojové teplotě poměrně brzy klesá jejich čitelnost .
Toto nebezpečí nehrozí , pokud si pořídíte přístroj , obvykle dosti dražší , který používá tisku BUBBLE - JET nebo INK JET a tiskne na normální nebo xeroxový papír .
Jeden arch takového papíru stojí necelých dvacet haléřů , ale zase musíte počítat s tím , že jedna vložka do tiskárny INK JET , s náplní na vytištění přibližně 3000 stran , stojí od 1000 Kč výše .
V přístrojích , které používají xeroxový princip tisku , někdy označovaný jako laserový , se také používá xeroxový papír , ale výměnné kazety stojí čtyři až deset tisíc Kč .
Počet kopií z jedné kazety se pohybuje kolem 9 až 10 tisíc .
Kvalita tisku každého uvedeného způsobu je však značně lepší než u termálních tiskáren a trvanlivost dokumentů je prakticky při správném uložení neomezená .
Většinu těchto přístrojů lze také používat nejen jako fax , ale současně i jako výkonnou kopírku , a to i souběžně s přijímáním faxových zpráv , které jsou během kopírování ukládány do paměti .
V současné době je avizován nástup nových technologií tisku ve faxových přístrojích .
Mají umožnit s jednou náplní toneru zhotovit asi 30000 kopií a výměna tiskové kazety by byla prováděna asi po 60000 kopiích .
Cena tisku za jednu stránku by měla klesnout zhruba na jednu třetinu ceny tisku laserových tiskáren .
Tyto přístroje by se měly objevit i na našem trhu během krátké doby , ale zatím v prodeji nejsou a není ani stanovena cena .
Pro některé skupiny uživatelů má dobrá kvalita faxem zasílaných fotografií , výkresů apod . značný význam .
Proto si při výběru přístroje musí více všímat jeho grafických vlastností .
Pro popis těchto vlastností je zavedeno několik pojmů , a to :
* Počet stupňů šedi .
Běžně je jich k dispozici 16 .
Větší počet stupňů šedi využijete jen při přenosu fotografií .
Pokud se přenáší pouze písmo , nemá tento parametr valný význam .
Kromě toho skutečný počet stupňů šedi určuje vždy ten z propojených přístrojů , který má stupňů méně .
* Řízení kontrastu .
Zlepšuje čitelnost i méně ostrých předloh .
To je užitečná funkce .
Některé přístroje si řídí kontrast automaticky , na jiných je ovládán manuálně .
* Rozlišovací schopnost .
Udává , na kolik linek se dělí vertikálně , to je ve směru pohybu papíru , jeden mm přenášené předlohy .
Standardní rozlišení je 3.85 linek na mm , jemné 7.7 linek na mm .
Velmi jemné rozlišení , 15.4 linek na mm , obsahují jen některé přístroje .
Horizontální rozklad je vždy 8 bodů na mm .
Stupeň použité rozlišovací schopnosti výrazně ovlivňuje čitelnost textu a fotografií , ale také zpomaluje přenos .
Pokud se pracuje pouze s přenosem textů , pak jsou zcela postačující dva stupně rozlišení .
Přibývá podnikatelů , kteří nemají samostatnou kancelář a podnikají doma .
Malé organizace mají problémy se získáním telefonních linek , a tak mají na jedné telefonní lince připojen jak fax , tak i telefon .
Pro tyto situace je lepší si pořídit fax , kombinovaný s telefonem .
Všechny kombinované přístroje rozeznají , zda volá telefon , nebo fax .
Některé dokonce lidskou řečí požádají volajícího o posečkání , než provedou příslušnou identifikaci .
Velmi užitečná je možnost připojení telefonního záznamníku , proto si při nákupu tuto možnost ověřte .
K dostání jsou i trojkombinace : fax , telefon a záznamník .
Poněkud vyšší cena kombinovaných přístrojů by vás neměla odradit .
Ztráty , vznikající proto , že se k vám nemůže nikdo telefonicky dovolat , protože jste omylem nechali zapnutý fax , mohou být mnohem větší .
Některé přístroje jsou vybaveny velmi užitečnou funkcí , která se nazývá odložené vysílání .
Tato funkce umožňuje do paměti nahrát vysílané předlohy a nastavit čísla příjemců i čas , kdy má být provedeno spojení a vyslání zpráv .
Přístroj je pak vyšle i ve vaší nepřítomnosti .
Umožňuje to využít k vysílání dobu , kdy se platí nižší poplatky za impulz , například v noci .
Když jsme připravovali tuto stránku , upozornili jsme všechny kontaktované firmy , že potřebujeme podklady jen k zařízením , která byla schválena , homologována , pro naši telekomunikační síť .
Přesto nám dvě zastoupení renomovaných firem , zřejmě z neznalosti , předala podklady na neschválená zařízení .
Dávejte si na tuto věc při nákupu pozor .
Prodávající vám musí dát kromě návodu k obsluze v češtině také kopii schvalovacího dokumentu , opatřenou razítkem prodejny , datem prodeje a podpisem prodávajícího .
Bez tohoto dokladu vám spoje ani firma s licencí přístroj nepřipojí .
Schvalovací značka čs . spojů musí být umístěna i na výrobku .
Nekupujte zařízení v zahraničí , ani nepoužívejte zařízení darovaná nebo zapůjčená vašimi obchodními partnery , pokud nebyla prokazatelně schválena pro připojení k telekomunikační síti České republiky .
Uvědomte si , že odpovídáte za škody , které mohou provozováním neschváleného zařízení vzniknout .
Ve východních Čechách proběhl nedávno soudní spor o náhradu škody , která byla způsobena tím , že se po úderu blesku vzňal fax , dovezený ze zahraničí , který nebyl u nás schválen .
Přístroj měl špatnou ochranu proti elektrickému přepětí a nadproudu a od něho vyhořel celý dům .
Fax smí instalovat a udržovat jen firmy s příslušnou licencí .
Často jsou to firmy , které faxy samy dodávají , a to je pro vás , jako uživatele , nejlepší , protože mají zájem i na dobrém zaškolení obsluhy , vyřídí za vás povinnosti s přihlášením a tak podobně .
Pokud nakupujete u firmy , která sama instalace a servis neprovádí , pak by vám měla doporučit servisní firmu , nejlépe takovou , se kterou pravidelně spolupracuje .
Rozhodně nekupujte telefonní faksimile od organizace , která na otázky instalace a servisu odpovídá vyhýbavě a chová se , jako by se jí to netýkalo .
Josef Šulc
Co můžete požadovat od dobrého přístroje pro telefonní faksimile ?
* Přenosovou rychlost přibližně mezi 10 . až 34 . sekundami pro jednu stránku A 4 normalizovaného dopisu CCITT .
* Minimálně dva stupně rozlišení - standard a jemně .
* 16 stupňů šedi .
* Řízení kontrastu .
* Termozáznam na termocitlivý papír v roli o délce nejméně 30 m .
* Informace o stavu přístroje na displayi , nejméně 16 znaků .
* Tisk zprávy o uskutečněném spojení .
Lépe vybavené , a také dražší faxové přístroje nabízejí
* Samoopravný režim ECM ( Error Correction Mode ) .
* 32 až 64 stupňů šedi .
* Tři stupně rozlišení ( standard , jemně , velmi jemně ) .
* Automatické odříznutí přijaté zprávy .
* Display s informací o větším počtu znaků než 16 nebo s informací " rolující " .
* Automatický tisk hlavičky s volaným a volajícím číslem , dobou spojení apod .
* Tisk přehledu o provedených spojeních po určitém počtu spojení , za určitý čas , nebo na požádání .
* Možnost odloženého vysílání .
* Paměť minimálně na 10 normalizovaných stránek A 4 .
* Možnost zkrácené volby aspoň osmi čísel jedním tlačítkem a 16 i více čísel dvěma tlačítky .
* Automatické opakování volby posledního voleného čísla .
* Možnost automatického vyzvednutí zprávy z jiného faxu vybaveného příslušnou funkcí .
( POLLING ) .
* Možnost rozeslání zprávy na více adresátů bez opakovaného čtení předlohy .
Kombinace telefon - fax by navíc měly zajišťovat
* Automatické přepnutí do režimu faximile nebo telefon podle druhu příchozího volání .
* Možnost připojení telefonního záznamníku .
Vysvětlivky k popisům .
* Ceny byly zjišťovány u obchodních zastoupení jednotlivých firem .
* Běžný způsob tisku většiny faxových přístrojů , tj . tepelný záznam na teplocitlivém papíře , jsme v našich popisech označili zkratkou TZ .
* V popisech uvádíme kapacitu pamětí v počtu stránek .
Jde opět o normalizované stránky A 4 CCITT .
NA CHYBÁCH SE ČLOVĚK UČÍ
Cenné papíry bez lesku
Na základě reklamy jsem v listopadu 1992 zakoupil dvě akcie jedné investiční společnosti ( ČNIS ) v Litoměřicích .
Za tyto akcie jsem zaplatil 2 x 1000 Kč + 2 x 6 % , tj . celkem 2120 Kč .
Ona přirážka 6 % obsahuje podle sdělení investiční společnosti zhodnocení dříve shromážděných finančních prostředků .
Upisovatel si tedy vlastně kupuje i výdělek peněz , které byly shromážděny před jeho vstupem do fondu .
V srpnu 1993 byla valná hromada , která odhlasovala , že dividendy za rok 1992 / 93 se nebudou vyplácet .
Rozhodl jsem se i proto zmíněné akcie , respektive Prozatímní listy , prodat .
Navštívil jsem pobočku dotyčné společnosti v Plzni , kde mi lepá děva sdělila , že za prvé - akciová společnost nesmí své akcie odkupovat , a za druhé - věnovala mi letáček se sdělením , která místa RMS a burzy lze v západních Čechách navštívit .
Zapomněla však podotknout , že s Prozatímními listy nelze obchodovat ani v RMS , ani na burze .
Poučení :
* Nevěřit reklamě tak doslova a snažit se o společnosti dovědět něco víc , než sama o sobě tvrdí .
* Před vložením peněz do cenných papírů zkoumat také jejich likviditu .
Slogan investiční společnosti , že je " kámen , na kterém můžete stavět " , pak z pohledu drobného investora nemusí být až tak třpytivý .
Ladislav Buben , Novosedly
Příspěvek zařazený do této rubriky - pojednávající o konkrétních chybách podnikatelů - je běžně honorován a navíc zhodnocen prémií 100 Kč .
Bude také zařazen do čtvrtletního slosování o 3000 korun .
Pište nám o tom , jaké chyby jste se při podnikání dopustili a jaké z toho plyne poučení .
Obrázek : 5
Výrobce - typ : SHARP FO - 226
Způsob tisku : TZ
Přenosová rychlost : ( A 4 / sec ) 15
Samoopravný režim : ( ECM ) ne
Rozměry : ( mm ) 365 x 383 x 111
Cena : ( Kč ) 30500
Popis :
Fax kombinovaný s telefonem .
Paměť na 50 čísel , z toho 20 na jednotlačítkovou volbu a 30 na dvoutlačítkovou zkrácenou volbu .
Nastavování kontrastu manuálně nebo automaticky .
Dva stupně rozlišení , 16 odstínů šedi .
Automatické odřezávání formátů .
Tisk zprávy o přenosu .
Display na 18 znaků s informací o funkci přístroje .
Možnost použití jako kopírky .
Možnost připojení telefonního záznamníku .
Možnost připojení podružné telefonní linky s kódovaným přepojováním na fax .
Shrnutí :
Přístroj s účelně uspořádanými funkcemi pro kanceláře menších firem , kde může být víceúčelově využit .
Kaktus
Společnosti FOGASO Praha za klamání zákazníků .
V své samoobsluze ve Zličíně prodává kilogram chleba za 9.80 Kč a 1.5 kg chleba za 14 Kč .
Ani v jednom případě však skutečná váha bochníku neodpovídá deklarovanému údaji .
Dotazem u dodavatele ( Pražské pekárny , pekárna Jihozápadní město ) jsme zjistili , že v ceníku je udávána gramáž konzumního chleba 920 , respektive 1380 gramů s povolenou tolerancí plus minus pět procent .
To by obchodníci vědět měli .
Uvádění nesprávných údajů o prodávaném zboží totiž poškozuje u zákazníků jejich důvěryhodnost .
Pomoc severu
Není obvyklé , aby se fyzická osoba stala zřizovatelem nadace .
Jiří Roth založil Nadaci pro obnovu severních Čech , aby pomohl podpořit všechny projekty , které k obnově severních Čech vedou .
Finanční prostředky sponzorů jsou určeny na projekty zlepšující životní prostředí a umožňující ekonomicky využívat znehodnocené oblasti .
Jedná se o projekty snižující zamoření ovzduší , zlepšující kvalitu vod , hospodaření s odpady .
Nadace bude rovněž podporovat zavádění technologií , které ozdraví půdu .
Kontakt : Nadace pro obnovu severních Čech , Post Box 6 , 410 02 Lovosice , tel . a FAX : ( 0419 ) 2625
V příštím čísle
Máte představu , kolik stojí koncert známé skupiny na stadionu v Praze nebo Ostravě ?
O tom , co všechno se skrývá za uspořádáním všehovšudy několikahodinového koncertu a jak silně ovlivňuje výdělek nebo ztrátu i počasí , se dočtete v příštím čísle na třetí straně .
Chalupa může být nejen finanční zátěží .
A to v případě , že necháte realitu ve vašem vlastnictví vydělávat .
Jak na to , vám může poradit materiál na straně 4 - 5 následujícího čísla Profitu .
Thajsko je dalším z mladých , ale velmi rvavých tygrů , kteří se snaží posílit svoji ekonomickou sílu .
Jaká šance se v tomto směru otevírá i pro české obchodníky a výrobce , o tom mnoho napoví reportáž redaktora Profitu , který Thajsko navštívil .
Materiál najdete na první straně a dále pak vnitřní dvoustraně .
Druhá vlna kuponové privatizace nabízí dikům výběr podniků řady odvětví .
Poradit jim si klade za cíl materiál na osmnácté stránce Profitu číslo 7 .
Tentokrát se podrobněji zabýváme oborem - strojírenská výroba .
štoček : PRODEJNÍ VÝSTAVY *
TRHY *
PRODEJNÍ VÝSTAVY *
TRHY
Hračky , stavebnictví , móda
Pořádá I . T . E . Technical Services , s . r . o . , 140 00 Praha 4 - Pankrác , Mikuláše z Husi 12 , tel . / FAX : ( 02 ) 422026 .
TRHY : Brandýs nad Labem , Sezimovo Ústí 2 - před hotelem , Teplice - náměstí , Třeboň - Masarykovo náměstí .
Pokračování stavebních výstav z minulých let TILE 94 - kámen , dlažba , obklad , mramor a vše , co s tím souvisí .
STŘECHY 94 - krytina , konstrukce , pláště , izolace , stroje , nářadí , materiály přírodní i umělé , 19 . - 22 . 2 . 1994 .
Pořádají Výstavy Ostrava , s . r . o . , 709 00 Ostrava - Mariánské Hory , Přemyslovců 65 , tel . : ( 065 ) 557 41 - 3 , linka 12 , tel . / FAX : ( 069 ) 501 25 .
TRHY : Beroun - Husovo náměstí , Brandýs nad Labem , Domažlice - ulice B . Staška , Jičín - Valdštejnovo náměstí , Nové Strašecí - náměstí , Olomouc - stadion TJ Lokomotiva , Ostrava - výstaviště Černá Louka , Plzeň - Štruncovy sady , Poděbrady - jízdárna , Sadská , Teplice - náměstí , Ústí nad Orlicí , Veselí nad Lužnicí - náměstí TGM , Vlašim - Žižkovo náměstí .
VŠEOBECNÉ BURZY :
Smržovka - areál Parkhotelu ( od 8 hodin ) , Třebíč - Týně - hřiště u Kuchyňků ( od 8 hodin ) .
NEDĚLE 20 . 2 . Karlovy Vary - Drahovice - stadion , Kolín - parkoviště zimní plovárny , Nymburk - venkovní areál zimního stadionu , Ostrava - výstaviště Černá Louka , Přepeře u Turnova , Teplice - stadion Na stínadlech , Valy u Přelouče - areál Svazu chovatelů .
VŠEOBECNÁ BURZA : Plzeň - Bory - Dvorana na Klatovské 125 ( od 7.30 hodin ) .
ÚTERÝ 22 . 2 .
Pořádá AZ agentura , 150 21 Praha 5 - Smíchov , náměstí 14 . října 16 , tel . / FAX : ( 02 ) 543247 .
TRHY : Horšovský Týn , Teplice - náměstí , Veselí nad Lužnicí - náměstí TGM .
VŠEOBECNÁ BURZA : Praha 4 - Jižní Město , Macurova ulice , při nákupním středisku Start .
STŘEDA 23 . 2 .
Pořádá ABF - Nadace pro stavitelství a architekturu , 110 00 Praha 1 , Václavské náměstí 31 , tel . : ( 02 ) 261 1790 , 264972 , FAX : 235 8422 .
TRHY : Beroun , - Husovo náměstí , Brandýs nad Labem , Domažlice - ulice B . Staška , Slaný .
ČTVRTEK 24 . 2 .
Pořádá Terinvest , s . r . o . , veletržní správa , 120 00 Praha 2 , Legerova 15 , tel . : ( 02 ) 291261 , 290001 , FAX : ( 02 ) 294022 , 294042 .
Praha 7 , Výstaviště , Průmyslový palác : Elegance 94 - jarní cyklus .
IV . ročník mezinárodní kontraktační a prodejní výstavy módy a módních doplňků , 24 . - 26 . 2 . 1994 .
Pořádá Joly , společnost pro realizaci výstav a veletrhů , 170 00 Praha 7 , Výstaviště , poštovní přihrádka 170 , tel . : ( 02 ) 372300 , 872 9674 , FAX : ( 02 ) 372300 .
TRHY : Prachatice - Velké náměstí , Soběslav - náměstí .
VŠEOBECNÁ BURZA : Praha 4 - Jižní Město , Macurova ulice při nákupním středisku Start .
Hronovský Jirásek - velkoobchodník
Neztratili jediného zákazníka *
Se zpožděnými platbami částečně počítají
Asi 450 obchodníků od Harrachova po Jablonné nad Orlicí zásobuje průmyslovým zbožím z plastů hronovský velkoobchod Alcar .
Ve špičkových obdobích mívá na skladě až 5000 druhových položek - bohatý sortiment od 60 výrobců od Tachova po Ostravsko .
Alcar a ceny
Podle Jaroslava Jiráska , majitele velkoobchodu , nestačí k získání zákazníků bohatá nabídka a pohotové zásobování .
Obchodník nakoupí tam , kde mu nabídnou výhodné ceny .
Na ceny Alcaru má vliv několik okolností :
* Dodavatelské slevy .
Velkoobchod nakupuje u výrobců na celé kamiony a dodavatelé mu poskytují množstevní slevy .
I po započítání vlastní marže , pohybující se mezi 8 - 10 % , získají obchodníci zboží přibližně za stejné ceny jako u výrobců , pokud by se jim ovšem vyplatilo jezdit napříč republikou třeba i jen pro několik kartonů .
* Vlastní doprava .
Je levnější než doprava zajišťovaná cizími organizacemi .
Hronovský velkoobchodník má k dispozici tři nákladní vozy .
Jimi přiváží od dodavatelů jen asi třetinu nakupovaných objemů , ale odběratelům stačí s jejich pomocí rozvézt devět desetin dodávek .
Vloni stáli firmu externí dopravci 300000 Kč , veškerá vlastní doprava , na niž připadá větší část objemů , jen o 100000 korun víc .
* Minimální úvěr .
Alcar používá úvěr jen občas .
Například v předjaří , kdy je třeba zajistit dostatek zásob pro zahrádkáře a zboží pro volný čas .
Podobně je třeba jednorázově zvýšit zásoby před vánoci , aby byl dostatečný výběr dárků a zimního sportovního vybavení .
Jde přitom o úvěry krátkodobé , které hospodaření podniku nezatěžují zbytečně vysokými úroky .
* Výhody odběratelům .
Hronovský velkoobchodník kalkuluje s marží 8 - 20 % .
Její výše záleží na dopravních nákladech i na slevách , které sám získá od výrobců .
K nabízeným cenám poskytuje slevy .
Při vlastním odvozu 4 % , další 3 % může odběratel získat , když platí hotově .
Další zvýhodnění dává velkoobchod při odběru velkých objemů .
Na slevách nemůžeme prodělat , řekl nám podnikatel Jirásek .
Přispívají k rychlejšímu obratu zboží a pomáhají nám získávat zákazníky .
Dlužníci
Většina obchodníků objednává zboží na fakturu .
Velkoobchodník musí počítat s tím , že si někteří z nich se včasnou úhradou moc hlavu nelámou , nebo na ni nemají .
Koncem roku se objem pohledávek nesplacených Alcaru v dohodnuté lhůtě přiblížil jednomu milionu korun .
Pro podobné případy si vytváříme finanční rezervu , vysvětlil nám pan Jirásek .
I když nejsme pro nikoho zaopatřovacím ústavem , můžeme dlužníkům nějakou dobu poshovět .
Nesmí být ale takových pohledávek tolik , aby to ohrozilo naši vlastní platební schopnost .
Firma dlužníky upomíná písemně i telefonicky .
Největší úspěch při vymáhání zpožděných plateb mívá osobní jednání .
Považoval bych to za vlastní neschopnost , kdybychom při jednání se zákazníkem nedospěli k rozumné dohodě , ujistil nás podnikatel .
Drobné dlužníky nepenalizujeme , váhám i nad soudními žalobami .
Ohled k zákazníkům a jejich dočasným potížím se nám vyplácí .
Patrně i díky jemu jsme během půltřetího roku našeho podnikání neztratili jediného zákazníka .
Josef Farský
Kontakt : Alcar , velkoobchod průmyslovým zbožím , Husova 331 , 549 31 Hronov , tel . : ( 0441 ) 8896
VAŠE DOPISY
Budoucnost chalupaření
( Profit č . 1 / 1994 )
Ačkoli vývody článku jsou pravdivé , zdá se nám velice pesimistický .
I my máme dvacet let chalupu , které jsme věnovali mnoho volného času , abychom ji z demoličního stavu uvedli do dnešní podoby .
Byl to " náš dům , náš hrad " , půjčovali jsme ji jen nejbližším příbuzným .
Jenže nám záhy došlo , že se chalupa stane přítěží , pokud nebude sama vydělávat .
Museli jsme se skutečně překonat , změnit svůj životní styl .
Navázali jsme spolupráci se zahraniční cestovní kanceláří a letos budeme chalupu pronajímat čtvrtým rokem .
Přináší to starosti a další práci , ale pokud jde o solidní vztah založený na smluvním základu , je to reálné řešení problému .
Podobné doporučení bychom spíše očekávali v závěru článku v Profitu , časopisu podporujícím podnikání .
Odpověď na otázku : " Chalupa nebo Itálie ? " zní : Chalupa i Itálie !
Je samozřejmé , že současný zájem cizinců o naši zemi už kulminoval , ale jsme přesvědčeni , že se ustálí na běžné solidní úrovni potom , až se podaří zlepšit úroveň služeb .
Ale to je věc známá .
Zájemcům můžeme zprostředkovat kontakt .
Milena a Josef Novotných , Jablonné nad Orlicí
Elektrické vytápění
( Profit č . 47 / 1993 )
Bydlíme ve výšce asi 750 metrů nad mořem .
Bývají zde pěkné zimy .
Z ekologických důvodů a kvůli malému prostoru pro uskladnění uhlí na celou topnou sezónu i špatnému přístupu k nám v zimním období , a tím omezené možnosti doplnění zásob jsme si v našem domku zavedli elektrické topení .
Abychom snížili potřebu vody , instalovali jsme v jednopatrovém domku o přibližném půdorysu 72 m 2 celkem 9 plochých radiátorů různé velikosti .
Díky příbuzenstvu na západ od naší hranice jsme mohli použít k rozvodu vody měděné trubky o průměru 15 ( 18 ) mm .
Na základě těchto dvou aspektů ( nepočítáme - li samozřejmou izolaci trubek ve sklepním prostoru ) dosahujeme v zimě přijatelných teplot a při výkonu kotle 12 kW teploty vody 70 stupňů ( vyšší výkon jsem zatím nezkoušel ) .
Soused , který napojil elektrické topení na klasické silnostěnné trubky , tohoto výkonu nedosáhne a vlastně spotřebuje více elektrické energie .
Navíc jsme v největší místnosti použili na strop polystyrenové čtverce .
Plánujeme zateplení celého domku , což nám přinese další úspory energie .
Určitou nevýhodou je vypínání elektřiny v nejméně vhodné hodiny , hlavně večer v době koupání dětí .
V poslední době se nám stává , že elektřinu vypnou třeba na hodinu , během níž se místnost stačí ochladit .
Pak je elektřina zapnuta půl hodiny , to se stačí ohřát jen radiátory , ne už místnost .
Poté je proud vypnut zase na hodinu .
To je velmi nevýhodné , protože elektroměr se točí , ale bez efektu v podobě vyhřáté místnosti .
Elektrická energie je bohužel vypínána i v sobotu a neděli .
Chceme si proto pořídit ještě krbová kamna v největší místnosti , kde trávíme nejvíce času , pro přitápění v mrazech .
Elektrické topení má další velkou výhodu .
Pokud jsou zapojeny spínací hodiny , můžeme topení naprogramovat a ráno vstáváme do tepla .
Byť je tento druh vytápění o trochu dražší , je pro nás z uvedených hledisek výhodný a jsme s ním spokojeni .
Josef Hrachovec , severní Morava
Doprava i doleva
( Profit č . 47 / 1993 )
Nejezdím městskou dopravou v Praze pravidelně .
Kam to je jen trochu možné , dojdu pěšky .
Mému zdraví to spíš prospěje , navíc si ušetřím peníze a někdy i čas .
Pouze na delší vzdálenosti použiji hromadnou dopravu .
Přestože si kupuji jen občas jednotlivé jízdenky , výdaj to je dost velký a připadá mi nepřiměřený .
Dopravní podniky zdůvodňují zdražení jízdného tím , že dosavadní bylo hluboko pod skutečnou cenou a nemohlo pokrýt ani rozdíl mezi dotacemi do městské dopravy a náklady na provoz .
O to víc mě zaráží , jak málo si zatím hledí , aby se cestující nevozili zadarmo .
Nastoupila jsem do tramvaje č . 14 s jízdenkou v ruce , chtěla lístek " procvaknout " ve strojku a ono nic .
Strojek byl rozbitý .
Zkusila jsem to u druhého a situace se opakovala .
Až třetí byl v pořádku .
Dopravní podniky si buď myslí , že cestující bude vděčný za to , že tramvaje vůbec jezdí , a proto obejde všechny strojky ve voze , než u některého jízdenku konečně označí .
Nebo je jim jedno , že se po prvním pokusu vzdá , naštvaně si řekne : Tak oni po mně chtějí šest korun a ještě ze mě dělají blázna , a neoznačený lístek si schová na příští jízdu .
Libuše Kaucká , Praha
Obrátil jsem se já , nikoliv píce
( Profit č . 2 / 1993 )
V mnoha novinách se terčem kritiky stávají zásilkové služby , které nabízejí až do domu zboží na dobírku .
Nejlepším vodítkem pro hodnocení ze strany nás , zákazníků , je kvalita a cena nabízeného zboží , ale především osobní zkušenost .
Není mým cílem tyto firmy obhajovat , nicméně si myslím , že spokojených zákazníků je dost .
Kupříkladu hojně kritizovaná zásilková firma Home Shopping .
Nejčastějšími argumenty kritiky jsou vtíravost , sliby výher atd .
Ale to přece nejsou až takové zápory , spíš naopak .
Řada pisatelů tvrdí , že sliby této firmy jsou opravdu jen sliby .
Ale to není pravda .
Moje osobní zkušenost je dobrá a znám i několik dalších lidí , kterým zboží přišlo vždy přesně podle objednávky a včas , pár z nich dokonce vyhrálo věcné ceny v hodnotě několika tisíc korun .
Každý samozřejmě vyhrát nemůže .
Všem , kteří se cítí zásilkovými firmami obtěžováni , mohu jen poradit , aby na jejich nabídky prostě nereagovali .
Ale všechny tyto firmy rozhodně nelze házet do jednoho pytle .
Jsou mezi nimi jak solidní , tak i neseriózní .
Je nabíledni , že zákazník určí , která z nich bude prosperovat a která zanikne .
Dostat zboží až do domu je docela příjemné .
Copak jsme už úplně zapomněli na shánění a fronty v obchodech ?
Ladislav Martikán , Úvalno
Kvalita pod střechami
Rovnováha povinností a výhod *
Snem je rodinná firma
Firma Konzea se důkladně podívala " pod kabát " nejedné památkové budově a pomohla jí ve zdraví přežít další roky .
Vedle Pražského hradu nebo Týnského chrámu ale zná i mladší stavby .
Dřevokazní brouci , houby a plísně si nevybírají svá působiště jen podle stáří krovů nebo stropů .
Majitel firmy Zdeněk Starý se učil rozumět dřevěným konstrukcím od svého otce , který se problematice jejich chemické konzervace dlouho věnoval .
Jaroslava Fürstová
Z prvních pěti zaměstnanců , kteří se Z . Starým přešli do již soukromé firmy , většina vydržela na místě jen krátce .
Měli přehnané představy o platových podmínkách a obtížně přijímali nové postavení svého bývalého kolegy .
Loajalita k firmě
Ze všeho nejtěžší snad je vybudovat vztah firmy a zaměstnanců , říká Zdeněk Starý .
To je práce na léta .
Velká fluktuace , která zpočátku život firmy poznamenávala , je , zdá se , minulostí , kádr pracovníků se začíná stabilizovat .
Přispívají k tomu jasně formulované požadavky majitele na zaměstnance a naopak nabídka firmy zaměstnancům - úroveň mezd a celého sociálního zajištění .
Firma Konzea pracuje nejčastěji na několika zakázkách najednou .
Lidé jsou rozděleni do skupin , každou z nich vede předák .
Rozdílná odpovědnost a úkoly , které mají , se odrážejí ve finančním ohodnocení dělníků a mistrů .
Parťák za své lidi a jejich práci plně odpovídá , a to musí být znát i na mzdě .
Nejde přitom o žádnou libovůli , pro odměňování lidí má firma vypracována přesná pravidla .
Nový zaměstnanec dostává po zkušební dobu základní plat .
Po třech měsících se mzda zvedne přibližně na 40 Kč za hodinu .
Platové zařazení a prémie se řídí tabulkami , v nichž je brán ohled na délku zaměstnání u firmy , pracovní výkon a další obvyklá kritéria .
Vedle toho však v tabulkách existuje kolonka " loajálnost k firmě " .
Co se tím rozumí ?
To , jak je zaměstnanec ochoten vyhovět , když od něj firma potřebuje práci i v jeho volném čase .
Jak je aktivní - zda jen čeká , až co mu mistr nařídí , nebo něco udělá sám od sebe .
Firma tuto loajalitu dovede ocenit .
Kromě běžných přesčasových příplatků vypisuje na mimořádné práce cílovou prémii , jejíž výši lidem oznámí předem .
Vlastní rekreační středisko
Pan Starý dobře ví , že lidé získávají vztah k firmě také podle toho , jaká ve firmě vládne atmosféra , co pro ně firma dělá navíc .
Doplatek k ceně stravenek , úplné vybavení pracovními oděvy a ochrannými pomůckami , to je základ .
Od letošního roku chce firma dát zaměstnancům týden dovolené navíc a dokonce v době , kdy si tradiční podniky neví se svými chatami rady , uvažuje o koupi vlastního rekreačního zařízení někde v horách .
Taková rekreace by lidem vyšla levněji .
Potřebuje - li pracovník větší finanční částku , firma mu poskytne bezúročnou půjčku .
Stejně vypomůže i zapůjčením auta a podobně .
Při každých narozeninách , nejenom jubilejních , zajde majitel firmy za pracovníkem a s blahopřáním mu předá i finanční dárek .
Z druhé strany k samozřejmým povinnostem zaměstnanců patří dodržování pracovní doby .
Při prvním zjištěném neodůvodněném pozdním příchodu nebo předčasném odchodu z pracoviště následuje slovní varování .
Opakuje - li se to , může být důsledkem výpověď .
Stane se , že při práci zaměstnanec způsobí nějakou škodu .
Podle zákoníku práce je mu potom strháváno z platu 5 až 10 procent po tři měsíce .
To by ale skutečnou výši škody nemuselo pokrýt .
Proto jsou také všichni zaměstnanci pojištěni .
Jejich práce - konzervace dřevěných a zděných konstrukcí - je náročná na kvalitu provedení .
Proto každou práci po skončení konzervace hodnotí nezávislá akreditovaná laboratoř , která na ni vydá atest .
Někdy je záruka až padesátiletá .
Naopak , když v záruční době firma kontroluje stav ošetření konstrukcí a zjistí pokles garantovaných parametrů , provede opravu na své náklady .
Takže i když případně jednotlivý pracovník neodvede perfektní práci , firma vždy garantuje vysokou kvalitu .
( rámeček )
Počáteční nejistota , jak obstojí , zmizela .
Firma se již může soustředit jen na ochranu dřevěných a zděných konstrukcí a nedrobit činnost na další asanační práce
( text k obr . )
KAŽDÝ DOBRÝ HOSPODÁŘ VÍ , JAK DŮLEŽITÉ JSOU ZDRAVÉ ZÁKLADY I STŘECHA NAD HLAVOU :
Nové tašky na prohnilém krovu dům nezachrání .
Kontakt : Konzea , s . r . o . , Štítného 30 , 130 00 Praha 3 , tel . : ( 02 ) 263 92 06 , FAX : ( 02 ) 627 48 77
OskaR
Za mimořádný výkon
Moravanu , a . s . Petřvald , jehož uzenářské výrobky patří na severu Moravy mezi velmi žádané .
Firma dokáže maximálně využít zdrojů pro výrobu uzenin .
Měsíční produkce uzenin a bouraného masa se pohybuje okolo 120 tun .
Uzenin je na 50 druhů a zájem odběratelů stále převyšuje firemní možnosti .
Kontakt : Moravan , a . s . Petřvald , 742 60 Petřvald , tel / FAX : ( 0656 ) 91225
OskaR
Za mimořádný výkon
Firmě U Nedbálků , jejíž služby snesou nejpřísnější měřítka .
Na jídelním lístku je stále nejméně 20 hotových jídel , dále několik jídel z ryb , ale i jídla bezmasá a na objednávku .
Při provozu od 7 do 23 hodin se denně při 120 místech vystřídá na 800 hostů .
Předností restaurace je velká rychlost obsluhy a velmi nízké ceny , kvůli nimž odbočuje z dálnice hodně hostů .
Ti vítají i častá jídla ze zvěřiny nebo jídla domácího typu .
Kontakt : U Nedbálků , 664 81 Ostrovačice , tel . : ( 0502 ) 94326 , FAX : ( 0502 ) 38 16 77
Rekvalifikace
* Podvojné účetnictví - intenzivní kurz pro podnikatele .
| Rady na telefon |
Nekázeň pracovníků
Jak lze postupovat proti nekázni pracovníků , kterým jsem nařídil delší pracovní dobu k plnění mimořádných úkolů a řada pracovníků se na tuto směnu vůbec nedostavila ?
Lze považovat toto porušení pracovní kázně jako absenci a jakým způsobem lze tento problém s pracovníky řešit ?
P . H . , Olomouc
Nejdříve je třeba zjistit , zda jste nařídil delší pracovní dobu , tedy práci přesčas v souladu s platným právním řádem .
Pokud ano , můžete pracovníky postihnout buď podle paragrafu 46 nebo paragrafu 53 zákoníku práce , a to samozřejmě s ohledem na závažnost porušení pracovní kázně a splnění dalších zákonných podmínek .
JUDr . PhDr . Oldřich Choděra
Kontakt : Advokátní a komerčně právní kancelář , Národní 25 , Praha 1 , tel . + FAX : ( 02 ) 242 27845
Zahraniční firmy a my
El Al
Státní izraelská letecká společnost byla založena v roce 1948 .
V současnosti je společnost vybavena 22 letouny typu Boeing , které spojují Tel Aviv se Severní Amerikou , Afrikou , Dálným východem a Evropou .
Ročně přepravíme asi dva miliony pasažérů a dosahujeme obrat kolem jedné miliardy marek , říká Chaim Mansfeld ( na snímku ) , generální ředitel El Al pro Rakousko , ČR , SR a Maďarsko .
Z toho připadá 300 milionů dolarů na nákladní přepravu .
Již pátý rok za sebou vykázala společnost zisk - loni to bylo kolem 10 milionů dolarů .
Od poloviny roku 1991 létáme také do Prahy .
V zimní sezóně je to jednou a v letní dvakrát týdně , uvádí Milan Benda , regionální ředitel El AL pro ČR a SR .
Loni společnost přepravila 3000 Čechů , z toho asi 600 turistů .
Spolupracuje přitom s řadou českých cestovních kanceláří , které organizují zájezdy do Izraele .
Kromě pobytových a poznávacích akcí se jedná rovněž o zdravotní cesty .
Roste zájem o tématické zájezdy , například odborníků ze zemědělství , zdravotnictví , elektronického a leteckého průmyslu .
Kontakt : El Al Izrael Airlines Ltd . , Václavské náměstí 48 , 110 00 Praha 1 , tel . : ( 02 ) 24 21 73 44 , FAX : ( 02 ) 24 21 96 87 .
štoček : VELKÉ MALIČKOSTI
Se stavebninami za zákazníkem
Znám prodejnu stavebnin , která umí získat zákazníky přímo u pramene .
Jak ?
Pracovníci tohoto obchodu navazují kontakt se stavebníky přímo na stavebním úřadě .
Potenciálním zákazníkům nabízejí svůj propagační materiál a pokud souhlasí , poznamenají si jejich adresu a základní údaje o připravované stavbě .
Nato stavebníka navštíví dealer s konkrétním návrhem na zásobení veškerým stavebním materiálem i s dopravou .
Výsledek jednání , na nějž se obchodní zástupce předem připravil ( základní informace získal již při prvním setkání s příštím zákazníkem ) , je pak shrnut do smlouvy zavazující obě strany .
Kontrakt specifikuje jednotlivé druhy stavebního materiálu a jejich množství , termíny postupných dodávek a platební , popřípadě další podmínky , za nichž se obchod uskutečňuje , včetně 3 - 5 % slevy .
Dealeři - odborníci jsou schopni místo materiálu , který není a v nejbližší době nebude k dispozici , navrhnout alternativní řešení .
Navíc mohou zprostředkovat stavební řemesla a služby ( řemeslníci na oplátku zase odebírají od firmy materiál ) .
Výhody pro stavebníka : Odpadají starosti se sháněním materiálu , dopravou i zajištěním řemeslníků .
Výhody pro obchodníka : Zajištěný odbyt , dost přesná představa , o které druhy a v jakých množstvích bude v nejbližší době zájem .
Karel Chudý , Teplice
Podnikatelské nápady zveřejněné v této rubrice odměňujeme vedle běžného honoráře i stokorunovou premií .
Ochrana osobních údajů
Patrně se vám nebo někomu z rodiny , blízkých příbuzných či známých stalo , že dostali na jméno a adresu konkrétní nabídku zásilkové firmy .
Také se vám mohlo přihodit , že jen tak - z čista jasna - přišla na vaši adresu nabídka fondů inzerujících své výhodné služby v kuponové privatizaci nebo při koupi či prodeji vašich akcií .
Jak je to možné ?
Kde se tyto firmy dozvěděly nebo získaly adresy ?
Vaše pobouření může být oprávněné , ale ne vždy je třeba z takové neočekávané zásilky dělat dalekosáhlé závěry .
Ono totiž stačí , když si někdo dá práci a nejrůznější nabídky pošle podle největšího adresáře - telefonního seznamu .
Horší ovšem je případ , kdy telefon nemáte a nejste ani podnikatelé zapsaní do obchodního rejstříku .
V takovém případě je na místě úvaha o tom , kudy informace unikly .
Podle zákona by nemělo jít o údaje související s výkonem veřejné správy , tedy například údaje vztahující se k volbám , účetnictví , statistice , živnostenskému podnikání , daním .
Přesto se stává , že údaje důvěrného charakteru se mohou objevit na veřejnosti .
V takovém případě však jde o trestný čin , na který pamatuje 178 trestního zákona .
Na tento paragraf upozorňuji záměrně , protože to není tak dávno , co z rezortu Ministerstva vnitra unikly údaje , které byly využity k obchodním účelům .
Kdo by měl " svrbění " tento čin opakovat , ať si to raději dvakrát rozmyslí : Sazby jsou totiž " solidní " a " každý má právo na ochranu před neoprávněným shromažďováním , zveřejňováním nebo jiným zneužíváním údajů o své osobě . " Tolik článek 10 odst . 3 Listiny základních práv a svobod .
Podívejme se - kvůli výstraze - podrobněji na 178 trestního zákona .
Je v něm uvedeno :
1 ) Kdo neoprávněně sdělí nebo zpřístupní údaje o jiném shromážděné v souvislosti s výkonem veřejné správy , bude potrestán odnětím svobody až na jeden rok nebo zákazem činnosti nebo peněžitým trestem .
2 ) Stejně bude potrestán , kdo údaje o jiném , získané v souvislosti s výkonem svého povolání , zaměstnání nebo funkce sdělí nebo zpřístupní , a tím poruší právním předpisem stanovenou povinnost mlčenlivosti .
Jak je vidět , osobní údaje by neměly být v žádném případě věcí veřejnou a " obchodovatelnou " .
Kamil Lánský
Soutěž pro podnikatele
Ocenění za nápady , vůli , riziko a úspěšné vedení firmy
Znáte ve svém okolí podnikatele , který svým přičiněním dokázal vytvořit prosperující firmu ?
Pak je žádoucí přihlásit ho do druhého ročníku soutěže o cenu Vynikající podnikatel , na níž se podílí i Profit .
Jan Hábík
Do soutěže vyhlášené Českým manažerským centrem Čelákovice můžete přihlásit podnikatele , kteří odpovídají za současnou činnost úspěšné firmy - jako majitelé , spolumajitelé nebo aktivní členové vedení .
Nezapomeňme ovšem , že v kriteriích soutěže je , že firma by měla mít plně český kapitál a úspěšně se rozvíjet alespoň osmnáct měsíců .
Jako druh podnikání jsou v nominačních formulářích , které jsou k dispozici v ČMC Čelákovice , pobočkách Komerční banky , Investiční banky a ve všech regionálních centrech pro podnikatele , uvedeny výroba , maloobchod a velkoobchod , služby a stavebnictví .
Mezi důležitá kriteria výběru podnikatelů patří : * Ekonomický úspěch z hlediska růstu a zisku firmy , * ochota zdravě riskovat , * podíl na zdokonalování managementu , marketingu , výrobků i služeb , * charakter podnikatele , * pozitivní společenský dopad působení firmy na obec .
Výběr kandidátů do soutěže začal v dubnu , ale přihlášky je možné zasílat až do 1 . června 1994 .
Kontakt : ČMC , podnikatelské programy , nám . 5 . května 2 , 250 00 Čelákovice , tel . : ( 0202 ) 921 07 , 922 39 , FAX : ( 0202 ) 919 97 , 921 50 .
štoček : CHTĚLI JSTE VĚDĚT
O jarní zelenině
Místní zelinář mi nabízí pravidelné dodávky čerstvějšího salátu , než je ten , který dostávám z velkoobchodu .
Podle čeho mám hodnotit kvalitu jeho dodávek ?
Kvalita různých druhů zeleniny je stanovená jednotlivými normami .
Například pro listovou zeleninu platí ČSN 46 3130 - 75 a její změny 7 / 1983 , 1 / 1984 , 8 / 1989 .
Podle ní se posuzuje celer řapíkatý , čínské zelí , mangold , polníček , reveň , rychlené čekankové salátové puky , hlávkový salát , špenát a štěrbák .
Norma stanoví pro všechny tyto druhy následující
základní požadavky :
Listová zelenina musí být :
celá ,
zdravá ( to je nepoškozená chorobami nebo škůdci , nenamrzlá , nezapařená , bez známek hniloby nebo plísně ) ,
čerstvého vzhledu ( bez žlutých listů ) ,
čistá ( neznečištěná zeminou a zjevnými zbytky hnojiv bez , zbytků chemických prostředků na ochranu rostlin ) ,
bez nadměrné povrchové vlhkosti , bez cizích chutí nebo pachů .
U jednotlivých druhů pak norma stanoví znaky , podle nichž se salátová zelenina zařazuje do jakostních tříd .
Například
hlávkový salát :
Na trh se dodává ve dvou jakostech .
Do 1 . jakosti se zařazují hlávky odpovídající výše uvedeným základním požadavkům , pokud jsou nevyběhlé , s křehkými listy , s barvou charakteristickou pro danou odrůdu , dobře uzavřené , s nažloutlým srdéčkem .
Vnější listy mohou být i mírně poškozené v důsledku manipulace od sklizně do maloobchodu .
V obalu ( přepravce , kartonu ) musí být vždy jen jedna odrůda .
U rychleného , raného a přezimovaného salátu při hmotnosti do 110 g nemusí být hlávky zcela uzavřené .
Do 2 . jakosti se zařazují hlávky odpovídající základním požadavkům , nevyběhlé , mohou mít i méně charakteristickou barvu i narůžovělé okraje listů vlivem nachlazení .
Listy mohou být i méně křehké , ne však zvadlé .
Připouštějí se vnější listy silněji poškozené v důsledku manipulace od sklizně do maloobchodu .
U rychleného , raného a přezimovaného salátu mohou být hlávky méně pevné , nevyvinuté .
Pro obě jakostní skupiny platí , že spodní okrajové listy mohou být vlivem dešťů , zálivky nebo styku se zemí znečištěné zeminou , srdéčko však znečištěné být nesmí .
Košťál se odřezává nejvýše 10 mm od hlávky .
U polního salátu se pro počáteční sklizeň předpokládá pro 1 . jakost hmotnost nejméně 120 g , pro 2 . jakost nejméně 110 g .
Polní salát ledový má mít v 1 . i v 2 . jakosti hmotnost nejméně 150 g .
Při dodávkách do maloobchodní sítě ( nebo k dalšímu zpracování ) se dovoluje u 1 . jakosti nejvýše 10 % počtu hlávek vzhledu a vlastností nebo hmotnosti stanovených pro 2 . jakost .
U druhé jakosti se povoluje nejvýše 10 % počtu hlávek neodpovídajících stanoveným požadavkům , avšak spotřeby schopných , nebo hlávek hmotnosti až o 20 % nižší než je stanoveno .
Jan Vávra
Kartáček loví zákazníka
Dobrý prodavač ví kdy a co nabízet a nešetří poučením
U vchodu do jedné z drogerií na liberecké Třídě 1 . máje je výrazné upozornění , že při nákupu zubní pasty určité značky získá zákazník bezplatně navíc zubní kartáček .
Výhoda přivádí do prodejny řadu zákazníků .
Návštěvník si tu pastu třeba ani nekoupí , řekla nám vedoucí Anna Hořeňovská .
Důležité ale je , že přišel do obchodu .
Mnohdy stačí doporučení pozorné prodavačky a návštěvník se mění v zákazníka - koupí , co snad původně nezamýšlel .
Odbyt pasty se zvýšil sice jen asi o pět procent , ale současně stoupl prodej dalšího zboží .
K nabídce rada
Podle vedoucí drogerie by prodávající měl znát , co se může v domácnosti potřebovat právě v pondělí nebo v pátek a co v jiné dny .
K začátku týdne se vztahuje větší spotřeba pracích prášků , nakupovaných možná i s předstihem v pátek nebo v sobotu .
V tyto dny zase patří k nejčastějším nákupům potřeby pro domácí gruntování .
A také nátěrové hmoty , zejména teď po zimě .
Na jaře jsou v popředí pozornosti semena .
Ta do pařníků , a skleníků je třeba nabízet přednostně ;
jiná , určená k setí přímo do země , se mohou prodávat i později .
Mnozí z kupujících budou za takovou radu vděčni - náklad na koupi si mohou rozdělit na více částí .
Semena jsou nyní podstatně dražší .
Sezonním artiklem jsou nátěrové hmoty .
Sotva může dobře prodávat ten , kdo by o nich věděl málo .
Zákazník očekává rady : Jaký nátěr může použít na dřevo , na kov , na zdivo , či beton .
Jak ošetřit podklad , jaké potřebuje množství , co čím ředit , nanášet .
S povděkem přijímají kupující radu i u běžných výrobků - například u zubních past .
Vyrovnají se domácí dováženým ?
Staré druhy zanikají a místo nich se objevují nové , některé s přímým určením - třeba dětem nebo kuřákům .
Úsměv nic nestojí
I v drogerii se každé období zvýšení cen ( například nájemného , tepla , vody ) projeví snížením tržby .
Tím víc záleží na úrovni obsluhy .
Patří k ní uvítání zákazníka rychlá a pozorná obsluha a zabalení nákupu do reklamního papíru či tašky .
Rada a úsměv jsou bezplatným přídavkem .
I ony ale mají velký význam :
Spokojený zákazník pak utratí ne 50 , ale třeba 100 korun .
Při denní kontrole tržby obchodník zjišťuje , jak kdo umí prodávat .
Zatímco jedna síla namarkovala za celý den prodej za pár stovek , jiná dokázala utržit za několik tisíc .
Úměrně tomu se liší i jejich odměny .
Děti , novinky , slevy
Ani v drogerii se nesmí zapomínat na děti .
Pro ně paní Hořeňovská připravuje čas od času malé překvapení .
Někdy je to nějaký pamlsek , jindy balónek či podobná drobnost .
Vyplácí se přijít občas s nabídkou zboží , které jiné drogerie nemají .
Nedávno se nám to podařilo natolik , že kolegové z okolních prodejen - paní Hořeňovská je konkurenty nenazvala - přišli dokonce na obhlídku .
Šlo o dodávku výběrové kosmetiky .
Zvýšila obrat , ale jen dočasně .
Je třeba hledat další lákavé zboží .
K akcím , které nepřehlédnou zejména ženy , patří slevy .
Dvakrát do roka kontrolují v drogerii na Třídě 1 . máje záruční lhůty svého zboží .
To , u něhož se blíží konec lhůty , pak prodávají se slevou .
Je lepší prodat ho včas i za cenu nižšího zisku , než riskovat absolutní prodělek .
Levnému zboží je věnováno výrazné místo a poutače ve výlohách .
K občasným slevám jednotlivých výrobků dochází i mimo pravidelné týdny levného zboží .
Například jisté společensko - sportovní zařízení si objednalo větší počet nápojů v sáčcích a pak na ně nemělo peníze .
Sáčky se proto prodávaly jednotlivě za sníženou cenu .
Jindy zase zákazník neodebral objednanou olejovou barvu .
Šlo o méně běžný odstín , který se málo prodává .
Neslevit včas by znamenalo zatvrdnutí barvy a její vyřazení z prodeje .
Josef Farský
Kontrakt : Drogerie - parfumerie , Třída 1 . máje , 460 01 Liberec 1 , tel . : ( 048 ) 278 88 .
OSKAR
Za mimořádný výkon
Firmě Fortex za výrobu a dodávky kontejnerových vozíků a přepravních palet pro přepravu různého zboží .
Vozíky jsou z recyklovatelného materiálu .
Design i povrchová úprava výrobků je kvalitní , takže většina produkce směřuje na export .
Kontakt : Fortex , Jílová 1 , 787 92 Šumperk , tel . : ( 0649 ) 49 93 - 8 , FAX : ( 0649 ) 50 70 .
OSKAR
Za mimořádný výkon
Firmě DBV Cycles za výrobu a prodej velké škály jízdních kol , hlavně dětských .
Po třech letech existence firmy jde 80 % objemu výroby na export a zájem odběratelů stále vysoce převyšuje firemní možnosti .
Firma dokáže dokonale vystihnout požadavky uživatelů a plně se jim přizpůsobuje .
Kontakt : DBV Cycles , s . r . o . , Šumavská 2 , 787 01 Šumperk , tel . : ( 0649 ) 64 13 , FAX : ( 0649 ) 64 11
OSKAR
Za mimořádný výkon
Seliku za dodávky těstovin vysoké kvality , které jsou vyráběny na nejmodernějším italském zařízení .
Dobrá malá banka je terno
Soudí o vztahu bank mluvčí ČNB Martin Švehla
Přestože počet bank a jejich struktura nemusí centrální banku dvakrát zajímat , v souvislosti s pověstmi o pozadí krize banky Bohemia jsme si pro názor zašli za mluvčím ČNB Martinem Švehlou .
* Nakolik je pro větší banku zajímavé převzít banku menší ?
Nijak zvlášť .
Většina nových zdejších bank vznikla přece tak , že se velké banky s malými začaly dělit o depozita .
S tím vědomím , že v regionech budou jejich pobočky vystaveny konkurenci .
Malé banky tu jistě mají místo .
Ostatně půjčit peníze malé bance je sice riziko , ale obvykle menší , než je dát jinému podnikateli .
* Přesto může být pro větší banku lákavé fúzovat s menší bankou , třeba pro dobrou strukturu pohledávek ?
Jistě .
U nás existuje mezibankovní trh , který bankám umožňuje kupovat a přelévat bankovní zdroje .
Stáhnout menší banky pod banky velké by ve svých důsledcích znamenalo zbavit se této pružnosti .
Když vy budete můj obchodní partner , který mne bude smluvně vozit autem , bude to pro mne jednodušší , než kdybych vás najal jako svého zaměstnance , platil za vás pojistné a měl s vámi spoustu jiných starostí .
Podobně to je u velké a malé banky .
Spolehlivá malá banka jako obchodní partner je pro tu velkou terno .
* Domníváte se , že v pozadí obou problémových bank - Kreditní a průmyslové a Bohemie - je skrytá snaha o jejich pohlcení ?
U Kreditní a průmyslové určitě ne , tam jde o to , kdo ponese čistou ztrátu .
U Bohemie měl začátek problémů takový původ , že takto cílenou akci vylučuji .
Kdo by ten úmysl mohl mít ?
Často se skloňuje jméno ČSOB .
Ale co by tím získala ?
Řekne se atraktivní pobočky .
Ale za ty by každý musel draze zaplatit .
Bohemia má své akcionáře a nikdo je nedonutí prodávat majetek pod cenou .
* Jak si vysvětlit , že se tyto fámy vůbec vyrojily ?
Možná i proto , že zúčastněné instituce , včetně naší , ze zákona nemají možnost sdělovat všechny informace , protože část z nich je předmětem bankovního tajemství .
A informační vakuum je vždy ideálním místem pro spekulace .
* Váš závěr v případě banky Bohemia ?
Klasické cui bono ?
Možná se nakonec ukáže , že šlo o obyčejné podvody , že tu někdo sledoval své osobní finanční cíle , což zpočátku nemuselo být jasné .
Leasing loni v ČR financoval 30 procent investic
Zítřek mikroprocesorů má možná jméno VLIW
Uvažovaná architektura počítačů se asi stane bezednou studnou , v níž velké společnosti utopí milióny dolarů , a pak ji tiše zasypou
Většina procesorů v dnešních počítačích vychází z architektury CISC ( počítač s úplnou instrukční sadou ) .
Horkou novinkou na trhu jsou však procesory typu RISC ( s omezenou sadou ) , k nimž patří například Alpha firmy Digital nebo PowerPC konsorcia IBM - Motorola - Apple .
Jenže vývoj v laboratoři si musí před trhem udržovat patřičný náskok .
I za cenu toho , že zabloudí do slepé uličky .
Jeden z takových výpadů vpřed , o němž ještě chvíli nebudeme vědět , zda směřuje do slepé uličky nebo ke zlatému dolu , nese jméno VLIW ( Very Long Instruction Word - velmi dlouhé instrukční slovo ) .
Tvůrcem nového termínu je Joseph Fisher .
Vede vývojovou skupinu , která pracuje na výzkumu - zatím hypotetických - procesorů typu VLIW pro společný podnik firem Hewlett - Packard a Intel .
Podobnými výzkumnými skupinami pravděpodobně disponují i společnosti IBM a Digital .
VLIW je výrazem snahy po co nejvyšším výkonu procesoru , a tím celého počítače .
Proto si nejprve musíme ujasnit , čím je takový výkon dán .
Na to , jak rychle bude program zpracován , mají v zásadě vliv tři faktory : počet instrukcí v programu ( čím více , tím déle jeho zpracování trvá ) , průměrný počet cyklů na jednu instrukci ( cyklus je základní jednotkou práce procesoru a představuje dobu potřebnou k vykonání elementární , dále nedělitelné činnosti ; jedna instrukce se obvykle provede v několika málo cyklech ) a konečně doba trvání jednoho cyklu neboli hodinová frekvence , udávaná obvykle v megahertzích ( MHz ) .
Třem uvedeným faktorům odpovídají ve vhodné soustavě jednotek tři čísla .
Jejich vzájemné vynásobení dá dobu potřebnou k provedení programu .
Zrychlit počítač tedy znamená snížit některé z uvedených tří čísel - nebo i více z nich najednou .
Relativně nejjednodušší je stavět procesory se stále vyšší hodinovou frekvencí ( třetí faktor ) .
To se také skutečně děje .
Jde však o extenzivní metodu růstu , která již dnes naráží na meze dané fyzikálními zákony ( potíže s chlazením , s konečnou rychlostí šíření signálu v čipu apod . ) .
Pozornost se dnes proto obrací k subtilnějším technikám .
Od 60 . let můžeme pozorovat tendenci snižovat počet instrukcí v programu .
Dělá se to tak , že se konstruktéři snaží vestavět do procesoru stále složitější činnosti a vybavit jej stále bohatší sadou " mocných " instrukcí .
Tato tendence dostala zkratku CISC ( Complex Set Instruction Computing , tedy úplný instrukční soubor ) a určuje téměř beze zbytku architekturu většiny komerčních systémů dneška - od velkých sálových počítačů po PC .
Už počátkem 70 . let však pečlivé studie ukázaly , že přístup CISC vyčerpal své možnosti růstu , a proto přišel - nejprve v teorii , mnohem později v praxi - RISC .
To je zkratka pro Reduced Instruction Set Computing , neboli počítání s omezenou sadou instrukcí .
Namísto dosavadního trendu - aby procesor " uměl co nejvíc " - přistoupili konstruktéři k opačnému řešení - aby toho procesor " uměl málo , ale rychle " a složitější úkoly aby řešil kombinací jednodušších postupů .
Tím sice vzroste celkový počet instrukcí v programu ( první faktor ) , ale poklesne průměrný počet hodinových cyklů na instrukci ( druhý faktor ) , což je většinou výhodnější .
Další zdokonalení technologie dostalo název superskalární procesor .
Není to zcela procesor sériový , jak jsme si jej představovali až dosud .
Za určitých okolností totiž může zpracovat dvě i více instrukcí najednou , a tím dále zvýšit rychlost .
Než však procesor zahájí souběžné zpracování dvou instrukcí , musí se napřed přesvědčit , že činnost druhé z nich nijak nezávisí na výsledku první .
V opačném případě by program probíhal chybně .
Zatím jen teoretická architektura VLIW přesouvá většinu obtíží z hardwaru na software , konkrétně na překladač .
Základní myšlenka je celkem prostá : napíšete program v běžném vyšším jazyce ( jako je Pascal nebo C ) a přeložíte jej překladačem , který generuje instrukce pro procesor typu RISC .
Pak nastoupí další softwarový nástroj , který projde přeložený program , hledá v něm instrukce , jež na sobě navzájem nezávisejí , a sdružuje je do bloků .
Například pro hypotetický šestnácticestý procesor VLIW je každý blok tvořen 16 instrukcemi .
Tento blok je právě tím velmi dlouhým instrukčním slovem , po němž se celá technologie jmenuje .
Při běhu pak procesor čte a provádí blok za blokem , neboli vždy 16 instrukcí najednou .
Netestuje však jejich vzájemné závislosti - to už za něj udělal překladač .
Vtip je v tom , že časově náročné testování se tak z úkonu prováděného při každém běhu programu stalo záležitostí jednorázovou .
Technologie VLIW by měla umožnit zachovat současné tempo růstu rychlosti procesorů po dobu dalších patnácti let .
Existuje však mnoho vážných námitek , které lze proti myšlence VLIW vznést - od ryze obchodních ( totální nekompatibilita s dnes užívanými procesory ) až po teoretické ( nemožnost řešit situace vzniklé až za běhu programu , které překladač řešit nemůže - takové situace jsou například v objektově orientovaném programování velmi běžné ) .
Je pravděpodobné , že spíše než závratným úspěchem se VLIW stane bezednou studnou , v níž velké společnosti utopí milióny dolarů , a pak ji tiše zasypou .
Jenže , a v tom je snad jakési naučení z dnešního ( omlouvám se ) značně technického vyprávění , trh informačních technologií je už prostě takový , že si nesmíte nechat ujít ani sebemenší náznak velké příležitosti .
Královské tóny pro Duklu
Pražští házenkáři porazili v Lize mistrů Kiel 24 : 23
Praha -
Královské tóny hitu skupiny Queen " We are the champions " zněly včera na Letné pro házenkáře Dukly Praha nejen v průběhu , ale hlavně na závěr zápasu Ligy mistrů .
Český mistr totiž porazil německého šampióna Kiel 24 : 23 ( 11 : 9 ) a ve 4 . kole semifinálové skupiny PMEZ si připsal první body .
Němci začali po 40 sekundách proměněním sedmičky , Kotrč vzápětí z téhož místa trefil tyč a teprve ve 4 . minutě Pauza z trestného hodu vyrovnal .
Pouze jeden obdržený gól si na svém kontě do 9 . minuty pěstoval domácí brankář Slabý ( za první poločas 10 úspěšných zákroků , celkem 19 ) .
" Němci špatně stříleli , Wislander byl poloviční , " skromně poznamenal po zápase Slabý , i když především jeho zásluhou si obávaný střelec soupeře udělal první čárku až těsně před přestávkou .
Naopak většímu náskoku Pražanů ( 18 . minuta - 6 : 3 ) bránila píšťalka rozhodčích , kteří často hodnotili útok domácích jako prorážení .
Ve 34 . minutě vedla Dukla opět o tři branky ( 13 : 10 ) , ale nevyvedla se jí přesilovka a Scheffler dvěma góly Kiel roztáhl ( 13 : 15 ) .
Až čtyři minuty před koncem Pražané srovnali krok , když Jindřichovský dvěma brankami za sebou ( 23 : 22 ) potrestal utržené rány ( lékař ho postupně ošetřoval na patě , v kříži a rozkroku ) .
" Němci jsou jak Rusové , když jim teče do bot , zpanikaří a opouštějí svoji koncepci , " komentoval závěrečné okamžiky Filip .
Bokr náskok zvýšil ( 24 : 22 ) , Slabý zlikvidoval sedmičku , ale nakonec přece jen Ochelovu střelu pustil .
" Zase mi vypadalo pár vlasů , " vrátil se trenér J . Liška k situaci , kdy padesát vteřin před koncem jeho svěřenci vedli 24 : 23 , hráli přesilovku a zkaženou přihrávkou přišli o míč .
Jenže za zády jim stál opět brankář Slabý .
" Kiel je špičkovým klubem , my jsme se vítězstvím nad ním posunuli v evropské házené zase o kousek výš .
Dva vytoužené body jsme získali především bojovností , " řekl po zápase trenér Jiří Liška .
V Dublinu nedohráno
Dublin -
Angličtí fanoušci zmařili úspěšný průběh fotbalového utkání v Dublinu mezi Irskem a Anglií .
V prvním poločase , kdy se domácí celek ujal ve 28 . minutě vedení brankou z kopačky Kellyho , rozpoutali podnapilí výtržníci z Anglie na horní části tribuny nepokoje .
Začali demolovat sedadla a jejich části házeli na irské diváky .
Musela zakročit policie a poté nizozemský rozhodčí Jol zápas předčasně ukončil .
Podle prvních zpráv bylo hodně lidí zraněno a stovku výtržníků policie zatkla .
Obnova památek přináší zisky
Akcionáři Pražského stavebního podniku by mohli letos obdržet dividendu ve výši 20 korun
Pražský stavební podnik , který má téměř padesátileté zkušenosti s obnovou památek , dosáhl loni při obratu asi 360 miliónů korun hrubého zisku 14 miliónů Kč .
Představenstvo společnosti uvažuje o výplatě dividend ve výši asi 20 korun na akcii .
Podle Františka Šimona z Pražského stavebního podniku k zajímavým akcím pro ně v loňském roce patřilo dokončení obnovy pláště kostela sv . Ignáce na Karlově náměstí v Praze .
Firma rovněž realizovala poslední etapu složité rekonstrukce Novoměstské radnice a pokračovala na rekonstrukci sídla českého parlamentu v Paláci Smiřických , která by měla být dokončena koncem letošního roku .
Mezi stěžejní zakázky v letošním roce bude , kromě pokračujících prací na budovách parlamentu , patřit rekonstrukce domu č . 57 na Václavském náměstí v Praze pro amerického investora Square Sanders & Dempsey .
Tendr , který tato společnost vypsala , byl podle F . Šimona nejen velice náročný , ale i objektivní .
Podle něj to již nelze říci o všech výběrových řízeních vypisovaných českými investory .
Pražský stavební podnik se i nadále hodlá soustřeďovat především na rekonstrukce zejména památkových objektů i celých areálů , jako je například komplex budov Týnského dvora - Ungelt nedaleko Staroměstského náměstí .
Mezi asi 800 zaměstnanci , jež firma v současnosti průběžně zaměstnává , jsou pracovníci všech stavebních profesí .
PSP také zaměstnává mistry uměleckých řemesel , jako jsou restaurátoři , kameníci , truhláři , štukatéři a další specialisté , kteří se tvůrčím způsobem podílejí na obnově historických památek na území hlavního města Prahy , uvedl F . Šimon .
Základní jmění společnosti činí necelých 177 miliónů korun , přičemž Pražský stavební podnik vlastní také podíly ve společnostech Kerast a Götzen Hobby - Stav PSP Praha .
Mezi největší akcionáře patří PSP Imtertrade , s 27 procenty za ním pak následují Investiční a poštovní banka a PIAS .
Na pražské burze cenných papírů jsou akcie této firmy nabízeny za 280 korun a v RMS je cena akcií o 30 korun nižší .
Neznámý Masaryk
Vztahem Tomáše Garriqua Masaryka k umění se bude zabývat výstava dosud nezveřejněných archívních dokumentů s názvem T . G . Masaryk - člověk a umění .
Uskuteční se od 1 . do 31 . března ve výstavní síni ÚLUV na Národní třídě v Praze .
Ve dvou samostatných celcích zde budou k vidění materiály a dobové fotografie , všestranně představující osobnost prvního československého prezidenta .
Expozice přiblíží rovněž portréty Masaryka , originály děl , která byla součástí interiéru jeho pracoven , a dokumenty , prozrazující Masarykův vztah k umění i k umělcům .
Součástí výstavy budou hudební a recitační podvečery .
Plener : Já s vámi na čtyři ruce nehraju !
Rozřízněme piáno ve dví a hrajme každý zvlášť .
Já na klávesách vy , na pedále .
Zdravotní hlediska musela ustoupit
Návrh zákona působil dojmem , že si ho pro sebe psaly reklamní agentury společně s výrobci alkoholu a tabáku
Z lékařského hlediska byl těžko pochopitelný už vládní návrh zákona o regulaci reklamy a to , že nebral vůbec v úvahu zdravotní stav obyvatelstva .
Navrhovatelé nevěděli , nebo nechtěli vědět , že Světová zdravotnická organizace doporučila zákaz veškeré reklamy tabákových výrobků .
U nás reklamu tabáku a alkoholických nápojů odmítla Společnost pro návykové nemoci České lékařské společnosti i další organizace jako ODT ČR a SODA .
Návrh zákona pominul vyšší procento kuřáků ve srovnání s vyspělými zeměmi i okolnost , že většina vyspělých zemí reklamu škodlivých látek omezuje radikálněji .
Zapomněl i na to , že spotřeba alkoholu je u nás nadprůměrná v evropském , natož ve světovém měřítku .
Reforma zdravotnictví vyžaduje zároveň reformu životního stylu .
Jaký styl života budou naší populaci nabízet výrobci whisky nebo vlivné tabákové společnosti , není těžké si představit .
Od nich především se totiž bude veřejnost o návykových látkách dozvídat , protože právě oni si budou moci nakoupit nejvíce času a prostoru v médiích .
Vysoká nemocnost v důsledku kouření a pití alkoholických nápojů , a tedy nižší produktivita práce , má ekonomické důsledky .
Mnoho stojí i násilné trestné činy pod vlivem alkoholu , narůstající dopravní nehody a četné sociální problémy .
To návrh zákona a důvodová zpráva zamlčely .
Návrh zákona ostatně působil dojmem , že si ho pro sebe psaly reklamní agentury společně s výrobci alkoholu a tabáku .
Jedním z jeho opakujících se motivů bylo zdůrazňování samoregulace .
Je naivní , nebo naopak vychytralé předpokládat , že by se reklamní agentury samy regulovaly .
I ta nečetná omezení , která obsahuje , zákon vzápětí popírá .
Např . propagaci značky výrobce cigaret by podle tohoto zákona nebylo možné považovat za propagaci cigaret nebo kouření .
Je to snad propagace nekuřáctví ?
Důvodová zpráva pochopitelně neuvedla , že země , kde je reklama alkoholických nápojů zakázána , mají v průměru nižší spotřebu alkoholu a že je tam méně smrtelných dopravních nehod v porovnání se zeměmi , kde je reklama alkoholu povolena .
Nehovořilo se tam ani o tom , že zákaz reklamy tabáku a tabákových výrobků v Kanadě vedl k poklesu spotřeby tabákových výrobků na jednoho obyvatele o 15 % v následujících dvou letech .
Nezmínila se ani o doloženém negativním vlivu reklamy na lidi , kteří jsou na alkoholu závislí , a na děti .
Dokazovat , že ta či ona reklama je zaměřena na nezletilé , bude obtížné .
Příslušné ustanovení zákona má proto pouze proklamativní charakter a jediný cíl : uchlácholit veřejnost , kterou narůstající problémy s návykovými látkami u dětí právem zneklidňují .
Je velmi smutné , že návrh zákona prošel relativně hladce v parlamentních výborech a že ho český parlament v podstatě akceptoval .
Nabízejí se samozřejmě otázky , proč vláda předložila právě takový návrh zákona , proč ho Poslanecká sněmovna neodmítla , a řada dalších .
Např . zda je tu souvislost mezi návštěvou paní Thatcherové u nás .
Přijela k nám hájit zájmy tabákové společnosti - sem , kde shodou okolností podle britských odhadů umírá denně 63 lidí na následky kouření .
Bylo by také zajímavé znát , zda výrobci alkoholických nápojů a tabákových výrobků " sponzorovali " politické strany a které , nebo zda přízeň reklamních agentur v předvolebním boji není pro někoho důležitější než zdraví populace .
To , že by jednání ve sněmovně ovlivnila cesta do Švýcarska , kterou pro některé poslance zorganizovala tabáková společnost , sotva kdo připustí .
Přinejmenším to ale nedělá dobrý dojem .
Strategie , jaké používají velké tabákové koncerny v rozvojových a některých postkomunistických zemích , se příliš neliší od těch , které používají drogové gangy .
Nejprve nabízejí dětem a dospívajícím tabákové výrobky zdarma , a když se vytvoří závislost , pak je prodávají .
Jistě se najdou reklamní agentury , jež jim a výrobcům alkoholických nápojů budou v širokých mezích zákona ochotně a přičinlivě sloužit .
Samoregulace je naivní a nebezpečná iluze .
Existují doklady o tom , že kouření a pití alkoholických nápojů v časném věku zvyšují riziko problémů s dalšími drogami v pozdějších letech .
Krátce
Dvoudenní návštěvu Velké Británie včera zahájil gruzínský prezident Eduard Ševardnadze .
Na programu má setkání s britským premiérem Johnem Majorem a s britskými podnikateli .
Přijme ho také královna Alžběta II .
Rakouská ministryně životního prostředí Maria Rauchová - Kallatová označila za nepravdivou informaci , že její resort neodpověděl na písemné nabídky týkající se veřejné diskuse o dostavbě slovenské jaderné elektrárny v Mochovcích .
Mělo jít o nabídku francouzské společnosti Electricité de France , aby veřejná diskuse o dokončení této stavby pokračovala i po 17 . únoru .
Posílení filipínské vojenské přítomnosti na Spratlyho ostrovech včera nařídil filipínský prezident Fidel Ramos .
Současně rozhodl o zvýšení letecké hlídkové činnosti nad uvedenou oblastí .
Řecká vládnoucí socialistická strana Pasok včera oznámila , že jejím kandidátem na nového řeckého prezidenta je K . Stefanopulos .
Tento politik by měl začátkem května nahradit nynějšího prezidenta K . Karamanlise ( 86 ) , jemuž vyprší druhý mandát .
Předběžný návrh zákona , který by měl poskytnout více pravomocí nástupnické organizaci bývalého Výboru státní bezpečnosti ( KGB ) , byl včera předložen ke druhému čtení poslancům Státní dumy .
Ultralevicoví teroristé včera v Německu pohrozili novými atentáty .
Takzvané Antiimperialistické buňky ( AIZ ) , které se odštěpily od dosud nejnebezpečnější německé teroristické organizace Frakce Rudé armády a útočily pouze na objekty , tentokrát nevyloučily ani atentáty na osoby .
Ukrajinský parlament včera doporučil prezidentovi L . Kučmovi , aby zvážil odvolání šéfa své kanceláře D . Tabačnyka .
Poslanci obvinili Tabačnyka ze zneužívání moci a prohloubili tak ještě více napětí , které již delší dobu panuje v republikovém vedení .
Počet obětí včerejšího velkého požáru na Tchaj - wanu se zvýšil na 64 , jak oznámila policie .
Oheň , který úplně zničil třípatrové zábavní středisko ve městě Tchaj - čung , byl nejrozsáhlejším požárem na Tchaj - wanu za řadu let .
Podle jednoho svědka předcházela ohni exploze uvnitř objektu .
Jospin zmenšuje Balladurův náskok
Paříž -
Premiér Edouard Balladur ztrácí v nadcházejícím závodě o křeslo francouzského prezidenta dech , zatímco jeho socialistický protivník se k němu překvapivě rychle blíží .
Vyplývá to ze tří posledních průzkumů veřejného mínění .
Podle těchto anket Balladur od ledna ztratil podle odpovědí respondentů devět procent , zatímco Jospin je naopak získal .
Jeden z průzkumů dokonce uvádí , že Jospin by mohl v prvém kole prezidentských voleb získat víc hlasů než jeho konzervativní protikandidát .
Podle agentury IFOP by mohl Jospin jít do druhého kola s 23 procenty hlasů , zatímco Balladur by postoupil s 22 procenty .
Zdroje z Jospinova blízkého okolí včera oznámily , že do čela řídícího výboru prezidentské kandidatury tohoto politika se postaví bývalý předseda Evropské komise J . Delors .
Paragrafy
Zatím neznámý maskovaný lupič přepadl v pondělí v podvečer v Ostravě - Hranečníku pětasedmdesátiletou důchodkyni .
Pachatel ženě přiložil nůž na krk a pod pohrůžkou jeho použití ji odvedl do ovocného sadu , kde ji znásilnil .
Napadená utrpěla lehké zranění .
Pachatel jí měl ještě odcizit 510 korun .
Stručně
Podporu Janu Kalvodovi a souhlas s jeho postojem v záležitosti BIS vyslovili členové místního klubu ODA v Liberci .
ODA má v Liberci asi 60 členů .
Včera byl na stanici metra I . P . Pavlova provoz menší než jindy .
Pracovníci Dopravního podniku se však obávají , že to bude právě pohoda prvních dnů rekonstrukce , co inspiruje Pražany , aby se přestali neuralgickému bodu vyhýbat .
V takovém případě nevylučují problémy .
Veletržní palác s finanční injekcí
Nový okres Jeseník by měl podle vlády vzniknout k 1 . lednu příštího roku
Praha -
Státní dotaci ve výši 269.5 miliónu korun obdrží ministerstvo kultury na to , aby během půl roku uvedlo do provozu Veletržní palác v Praze .
Jak ministr Tigrid upřesnil , z vládní rozpočtové rezervy kabinet uvolnil 65.5 miliónu korun na dobudování stavby a 44 miliónů korun na provoz Veletržního paláce v roce 1995 , ze státních finančních aktiv pak 150 miliónů formou návratné výpomoci na dokončení podzemních prostor , určených ke komerčnímu využití .
Poslední částka by se podle Tigrida měla státu během dvou až tří let z 80 procent vrátit .
Významnou funkcionalistickou stavbu , která vyhořela v roce 1974 , rekonstruovala Národní galerie v letech 1987 až 1993 .
Ačkoli se dokončení výstavby posunulo proti plánu o čtyři roky a na celou akci bylo vyčleněno ze státního rozpočtu již 884 miliónů korun , plně dohotovena je dnes pouze část stavby .
Ministr Tigrid zdůraznil , že palác je třeba zprovoznit co nejdříve , neboť stát nevyužívanou stavbu dotuje ročně 30 milióny korun .
Jako předpokládaný termín otevření uvedl 21 . září tohoto roku .
Ministerstvo kultury předložilo vládě rovněž své vyjádření k nedávné kontrole nakládání s prostředky na rekonstrukci Veletržního paláce , kterou provedl Nejvyšší kontrolní úřad .
Podle této kontroly se v průběhu výstavby náklady na rekonstrukci neoprávněně zvýšily o 62 miliónů korun a dalších takřka 214 miliónů není řádně doloženo .
Tigrid uvedl , že výsledky kontroly uznává a chce z nich vyvodit důsledky .
Vláda včera dále schválila novelu zákona o územním členění státu .
Jejím základem je zařazení nově vytvořeného okresu Jeseník do severomoravského kraje od 1 . ledna 1996 .
Okres Jeseník vznikne z 22 obcí v dnešním okrese Šumperk a 1 obce v okrese Bruntál .
Vytvoření okresu si vyžádá jednorázový výdaj ze státního rozpočtu ve výši asi 400 miliónů korun , provoz okresního úřadu bude stát ročně kolem 196 miliónů korun .
Ke komu odešli voliči aliance
Pozor , neautorizovaný text !
Praha -
Znatelný pokles preferencí ODA v únorovém výzkumu agentury STEM chápe místopředseda aliance Daniel Kroupa jako reakci části sympatizantů na probíhající aféry ve sdělovacích prostředcích .
" Naši chybějící voliči přešli nejspíš k ODS , " zdůraznil Kroupa .
Zároveň je to podle něho výraz polarizace politického spektra , což prý vede k posílení ODS a sociální demokracie .
Mluvčí aliance David Rožánek uvedl , že ODA určitý pokles očekávala .
" Svou politiku ale koncipujeme na základě programu a nikoliv na základě preferencí .
Podezření vůči BIS jsme nezveřejňovali proto , abychom zvýšili svoji oblibu , " prohlásil .
Kroupa doplnil , že si ODA byla vědoma značného rizika , které před veřejností obviněním vůči BIS podstoupila .
Důvěru voličů , které v únoru ztratila , se ODA podle Kroupy pokusí obnovit svým pozitivním programem .
Na březnové celostátní konferenci strany by prý měly být ukončeny negativní veřejné projevy .
" ODA se bude orientovat k pozitivnímu politickému programu , který osloví veřejnost , " vyhlásil Kroupa .
Místopředseda sociálních demokratů Jaromír Kuča k nárůstu preferencí ČSSD uvedl , že po zvolení Miloše Zemana předsedou si strana vytkla za cíl dosáhnout minimálně dvacetiprocentních preferencí do parlamentních voleb v roce 1996 .
Veřejnost podle něho v únoru ocenila , že se ČSSD zabývá konkrétními otázkami , které občany zajímají .
" Stáváme se skutečnou alternativou vůči ODS a lidé nás tak i začínají chápat , " prohlásil Kuča .
Očekává , že před parlamentními volbami by ČSSD mohla v preferencích dosáhnout 25 % .
Tisková mluvčí ODS Jana Petrová se domnívá , že se do výsledku průzkumu promítly lednové události na politické scéně .
" Nečekali jsme , že se obvinění , které vznesla ODA , odrazí v preferencích tak rychle , " podotkla Petrová .
Z průzkumu i podle ní vyplývá , že část voličů přechází od ODA k sociální demokracii a ODS .
Ani výkup kožek se již nevyplácí , takže je někteří chovatelé raději rovnou pálí
Za pravdou až do Ameriky !
Praha / Brémy ( Wild Duck ) -
Poslanci Mašek a Severa odjeli ranním vlakem druhé třídy z Prahy do New Yorku , kde si chtějí stěžovat v OSN na výsledky vyšetřování o Kalvodových indiciích .
V Brémách budou přestupovat na vlak do Ostende , kde se nalodí na parník Bretaň , který je po osmi dnech vyloží v sídle OSN .
Mašek má teplý vlněný svetr a Severa nepromokavý zimník .
Cestu si prý odpracují v kotelně a stravovat se budou ze zásob , které mají s sebou .
Vezou asi deset tuňáků s vejci , dvě moravská leča a pět chalupářských gulášů .
Severa má i pecen chleba , zatímco Mašek dal přednost kartónu rumu .
V sídle OSN nocovat nebudou , přespí raději u Maškova spolužáka Korejše v Bronxu , odkud pošlou pohledy .
V tašce mají další Kalvodovy indicie .
Jedná se o levou Klausovu polobotku a několik vlasů , které mohou patřit buďto mluvčí ODS Janě Petrové , nebo poslankyni Marvanové .
Obě indicie nalezl poslanec Kužílek na půdě své chaty , ale už je to prý dávno a nic bližšího si proto nepamatuje .
Připouští , že vlasy by mohly patřit i paní Kužílkové a bota jeho jednonohému příteli Klíčařovi .
" Oni už to v OSN posoudí , " řekl při přestupu v Brémách Mašek .
Britský premiér se omluvil irské vládě
Anglie se po výtržnostech v Irsku bojí zrušení mistrovství Evropy 1996 za kanálem La Manche
Dublin / Londýn -
Anglická a Irská fotbalová asociace zahájily společně vyšetřování výtržností , jimiž skupina podnapilých anglických fotbalových fanoušků ( asi třetina ze 4000 příznivců hostů ) znemožnila ve středu večer dokončení mezistátního přátelského fotbalového utkání Irsko - Anglie .
Přes 50 lidí bylo zraněno a ve vazbě zůstalo 40 nejdivočejších " rowdies " , kteří vytrhávali lavice a sedadla a začali je házet na spodní tribunu na domácí diváky .
Jeden šedesátník zemřel na infarkt ve chvíli , když odcházel ze stadiónu , nicméně jeho smrt zřejmě nemá s událostmi souvislost .
Kapitán mužstva Anglie David Platt , který se marně pokoušel chuligány uklidnit a jen se štěstím unikl zranění , incident komentoval : " Jsem ohromen .
Za to , co se stalo v Dublinu , nám před deseti roky Evropa uzavřela dveře .
Nyní jsme zase tam , kde jsme byli . . . "
Vedení anglického fotbalu má nyní velké obavy z možných následků středečního incidentu na mistrovství Evropy 1996 v Anglii .
" Kdybychom o právo šampionát uspořádat přišli , bylo by to vítězství pro chuligány .
Jsme naprosto schopni , za předpokladu správného dohledu a dodržení všech preventivních opatření , která se u nás doma za dlouhá léta osvědčila , ME uspořádat , " zdůraznil Graham Kelly , výkonný ředitel Anglické fotbalové asociace .
Irský ministr sportu Bernard Allen má asi jiný názor .
" Nad evropským šampionátem v Anglii visí velký otazník . "
Iniciátory nepokojů odsoudil britský ministr vnitra Michael Howard a nařídil i přísné vyšetření .
Ostře na věc reaguje britský tisk .
" Ostuda , prostě ostuda .
Nad schopností Anglie hostit příští rok evropský šampionát se vznášejí vážné pochybnosti , " napsal Daily Telegraph .
" Pokud by evropské fotbalové orgány došly k závěru , že Anglie není vhodným místem pro uspořádání ME v kopané v příštím roce , alespoň jednou bychom zatleskali tomu , o čem se v Evropě hovoří , " uvedl Daily Mail .
Daily Express : " Irské soudy nám prokáží obrovskou službu , pokud použijí proti viníkům nejpřísnější paragrafy , aby zastrašily i ty nejotrlejší chuligány .
Podle deníku Today by Anglická fotbalová asociace prokázala Evropě velkou službu , kdyby stáhla svou reprezentaci z mistrovství Evropy , které si Anglie stejně nezaslouží hostit .
Britský premiér považoval za svou povinnost omluvit se za středeční incident irské vládě .
" Odsouzeníhodné výtržnosti vyvolala svým absurdním chováním menšina z výpravy britských fanoušků .
Tito lidé ve skutečnosti žádnými sportovními příznivci nejsou .
Akce ze středečního večera nelze ničím omluvit , udělaly nám ostudu a způsobily zděšení .
Nejsou ale skutečnou tváří Británie ani jejího sportu , " konstatoval John Major .
Evropská fotbalová unie ( UEFA ) očekává podrobné zprávy o výtržnostech jak od irské , tak i anglické strany .
" Předložíme je výkonnému výboru UEFA i organizačnímu výboru ME 1996 v Anglii .
Teprve až je oba výbory prostudují , vydá UEFA oficiální prohlášení o budoucností evropského šampionátu , " uvedl tiskový mluvčí UEFA .
Události v Dublinu odsoudila i Mezinárodní fotbalová federace ( FIFA ) .
Její předseda Joao Havelange však není pro změnu pořadatele ME 1996 .
" Fotbalové mistrovství Evropy 1996 by mělo zůstat v Anglii i přes výtržnosti hlášené z Dublinu .
Všechno se dá vyřídit jednáním . "
Beránek do Vancouver
Gól a dvě asistence Františka Kučery v NHL
Philadelphia / New York -
Celek zámořské NHL Philadelphia Flyers vyměnil své levé křídlo Josefa Beránka za Shawna Antoskiho z Vancouveru Canucks .
Minulý týden byl z Flyers vytrejdován i nejproduktivnější hráč týmu z loňské sezóny Mark Recchi .
Pětadvacetiletý litvínovský odchovanec Beránek ve 14 zápasech nové sezóny vstřelil pět gólů a zaznamenal pět asistencí .
Do Philadelphie přišel v lednu 1993 z Edmontonu Oilers .
V minulé sezóně získal v 80 zápasech 49 bodů .
Letos zahájil čtvrtou sezónu v NHL a v dosavadních 218 utkáních vstřelil 60 gólů a na dalších 60 nahrál .
Antoski ve svých 70 střetnutích NHL zatím dal pouze jednu branku a u dvou asistoval .
Teprve třetího letošního vítězství dosáhli hokejisté Hartfordu Whalers , kteří porazili v domácím prostředí Montreal Canadiens 4 : 1 .
Lví podíl na tomto úspěchu mají Geoff Sanderson a František Kučera .
Sanderson překonal brankáře Montrealu Roye třikrát , když na první dva góly mu přihrával obránce Kučera , jenž sám v 51 . minutě potvrdil přesnou střelou výhru svého týmu .
Buffalo Sabres prohrálo před vlastním publikem s New York Rangers 1 : 2 .
Domácí brankář Dominik Hašek držel čisté konto až do 16 . minuty závěrečné části .
Napřed vyrovnal Noonan a 63 sekund před závěrečnou sirénou rozhodl o úspěchu Jezdců bekhendovou střelou Larmer .
Také v utkání New Jersey - Washington 4 : 2 bodovali čeští hokejisté .
Závěrečný gól vstřelil v 18 . minutě Michal Pivoňka ( letos se trefil poprvé ) , stačil však jen na zkorigování výsledku na 4 : 2 v neprospěch Washingtonu .
Ještě v úvodní třetině přihrál domácí útočník Robert Holík McKayovi .
Souvislý obraz architekta
VÝSTAVY :
Nepříliš nápadná výstava fotografií vídeňských staveb architekta Otto Wagnera a staveb jeho žáků představuje výsledek pozoruhodného zaujetí , jež Wagnerovo dílo vyvolalo v jednom občanovi města .
Autor obrázků , Walter Zednicek , nebyl původně ani fotografem , ani architektem , pouze amatérem , který k danému tvůrci obrátil soustavnou pozornost a vytvořil tak jakési portrétní album fotografií wagnerovské architektury .
Stavby jsou na nich viděny v celkových pohledech , v urbanistických souvislostech i v signifikantních detailech a v úhrnu Zednicekovy záběry nabízejí hluboce zasvěcenou četbu Wagnerova díla .
Jemná , ostrá a čistá kresba fotografií v hnědém tónu ukazuje zároveň přítomnost i minulost staveb a sjednocuje všechny záběry do souvislého obrazu , v němž je akcentována stylová a plastická kultura Wagnerovy architektury , ať jde o reprezentativní , rezidenční nebo i technické stavby .
Pro nás je výstava zajímavá i tím , že se u Wagnera vyučila řada českých žáků , kteří přenesli jeho architektonickou estetiku do pražského prostředí a poznamenali jí jeho podobu , takže výstavu vnímáme jako něco důvěrně známého .
Druhá část výstavy , ukazující práce Wagnerových českých žáků a podaná v původních výkresech a modelech , tuto zkušenost jen potvrzuje .
Ostatně , Walter Zednicek nyní pokračuje v rozšiřování svého wagnerovského alba i o pražské stavby .
V dnešní situaci , kdy v Praze probíhají různé soutěže , měla by tato výstava upozornit na jednu důležitou , poněkud zapomenutou věc : na umění vytvářet velkoměstskou architekturu jako integrální součást velkoměstské scény , artikulující a zároveň zpevňující její integritu a obraz .
V tom směru je výstava inspirativní i poučná jak pro architekty , tak i pro kulturní veřejnost .
Architektura Otto Wagnera a jeho žáků na fotografiích Waltera Zedniceka .
Národní technické muzeum v Praze , 8 . - 26 . února .
Z posledních děl Václava Zykmunda
Poprvé jsou na zámku ve Zlíně prezentovány koláže a asambláže Václava Zykmunda .
Nová expozice téměř neznámé tvorby významného českého výtvarníka , teoretika a pedagoga umění ( 1914 - 1984 ) je otevřena do 28 . května .
Prezentuje takřka šedesát prací z let 1980 - 1984 , tedy z posledních let autorova života .
Ve druhé polovině třicátých a ve čtyřicátých letech byl Zykmund představitelem druhé vlny českého surrealismu .
Zařadil se mezi rozhodující zakladatele Skupiny Ra , která se stala výraznou platformou právě této části jeho výtvarné a literární generace .
Výstava přibližuje drobné výtvarné kompozice a projekty .
V mnohém navazují právě na experimenty českého surrealismu , ale jsou i osobitým dokladem informelu a dalších tendencí v českém poválečném umění .
Krátce
Stovky židovských osadníků se včera shromáždily v osadě Kirjat Arba u Hebronu na západním břehu Jordánu , aby si připomněly 1 . výročí smrti extremisty Barucha Goldsteina , zabitého loni v únoru v hebronské mešitě vzápětí poté , co zde postřílel při modlitbě téměř tři desítky muslimů .
Ministerská schůzka Evropské unie a zemí Afriky , karibské oblasti a Tichomoří ( ACP ) , která se měla uskutečnit včera a v pátek v Bruselu , byla kvůli neshodám uvnitř " patnáctky " odložena na neurčito .
Filipíny vyslaly pět stíhaček a hlídkovou loď k souostroví Spratleyho , aby sledovaly jeden ze sporných útesů , který nedávno obsadila Čína .
Oficiálně do včerejška nejmenovaný nástupce severokorejského vůdce Kim Ir - Sena , jeho syn Kim Čong - Il , včera oslavil za velké publicity 53 . narozeniny , ale na oslavách se neobjevil .
Výbuch miny usmrtil čtyři příslušníky ruského mírového kontingentu na hranici mezi Gruzií a separatistickou Abcházií .
Oznámili to včera oficiální činitelé v Tbilisi .
Smlouva o rakouské neutralitě je fakticky neplatná .
V rozhovoru pro včerejší vídeňský deník Kurier to prohlásil ministr obrany Werner Fasslabend z Rakouské lidové strany .
Súdán hodlá zvýšit počet příslušníků lidových milicí na milión .
Oznámil to vládní list Al - Inkaz al - Vataní .
Šéf vojenské vlády Umar Bašír nařídil ve středu guvernérům všech 26 států , aby každý naverboval 30000 mužů .
Thajsko včera vážně varovalo Barmu před narušováním hranic , protože by to mohlo ohrozit jeho snahu pomoci Barmu dostat z mezinárodní izolace .
Barmská armáda nyní provádí ofenzívu proti povstalcům v jihovýchodní části země u thajských hranic .
Návrh na amnestii pro všechny příslušníky Zapatovy armády pro národní osvobození ( EZLN ) , kteří složí zbraně , zaslal ve středu parlamentu mexický prezident Ernesto Zedillo .
Prezidentův návrh se netýká předáka zapatistů zvaného Marcos .
V některých taxících se automaticky mění sazby za kilometr podle rychlosti
Pozor , neautorizovaný text !
Praha -
Pražští taxikáři zaplatili na pokutách loni do konce listopadu ve správním i blokovém řízení přes dva milióny korun .
Na každou kontrolu , již provádějí zástupci nejrůznějších institucí od živnostenského odboru magistrátu po městskou policii , připadá necelých dva tisíce korun pokuty .
Naprostá většina pražských taxikářů své zákazníky okrádá , zejména pokud vezou cizince .
Vyplývá to mimo jiné z výsledků kontrol , které v loňském roce uskutečnil magistrát .
" Někteří taxikáři si upravují taxametry .
Při určité rychlosti jízdy se například změní sazba ze základní dvanáctikorunové třeba na třicet korun za kilometr , aniž by si zákazník čehokoli všimnul , " uvedl Mgr . Šídlo ze živnostenského odboru pražského magistrátu .
Často podle něj vyjíždějí taxikáři ze stanovišť bez zapnutých taxametrů .
Když dojedou na místo určené zákazníkem , vydávají stvrzenky s chybějícími či falešnými údaji .
Falšují vše , poznávací značkou počínaje a podpisem konče .
Také na stvrzenky píší částky nižší , než které zákazník zaplatil .
Za závažnější porušení podmínek pro provozování taxislužby vyplývajících z různých právních norem považuje vedoucí živnostenského odboru magistrátu E . Novaková také užívání stanoviště bez řádně zaplacených ročních poplatků .
Ty podle umístění stanoviště dosahují až šesti tisíc korun .
Mnozí taxikáři však platit nechtějí .
" I kdybych dal třeba padesát tisíc , stejně bych se nikam nepostavil .
Nechci přijít o auto , " řekl LN jeden z neplatičů .
Menší nedostatky například v nekompletním označení vozidla se řeší buď blokovou pokutou , nebo upozorněním a poskytnutím určité doby na jejich odstranění .
Když však taxikář hrubě poruší podmínky dané právními normami , může podle E . Novakové dojít k odebrání koncese .
Tomu však předchází i několikaměsíční správní řízení .
Taxikář má také možnost se po vyslovení verdiktu odvolat .
Po celou dobu řízení smí jezdit dál .
Je možné odebrat mu koncesní listinu či pozastavit platnost živnostenského oprávnění okamžitě při kontrole .
To smí však udělat jen úřad , který listiny vydal .
Pravděpodobnost , že pracovník úřadu bude kontrolovat právě " svého " taxikáře , je však malá .
Stručně
Předseda brněnské organizace ODS Roman Polášek na včerejší tiskové konferenci dementoval údaje předsedy Moravské národní strany Ivana Dřímala , že se s ním minulý týden dohodl na budoucích pravidelných politických konzultacích .
" Moje setkání s Ivanem Dřímalem patřilo spíše do roviny slušného vychování než politiky , " řekl Roman Polášek .
Katedrála sv . Víta je národní dědictví
Praha -
Katedrálu svatého Víta považují tři čtvrtiny obyvatel Prahy za národní dědictví a většina z nich si myslí , že by měla přejít pod správu neziskové právnické osoby .
V souvislosti se soudním sporem o vlastnictví a správu katedrály to v Praze zjišťovala společnost Dema .
V anketě odpovídalo 402 osob starších 18 let .
Chrám sv . Víta považují za symbol národního dědictví častěji starší osoby , lidé s vyšším vzděláním a ti , kteří nejsou věřící .
Starší Pražané a katolíci se domnívají , že by katedrála měla být majetkem církve .
Téměř každý druhý občan Prahy má za to , že by správcem katedrály měla být nezisková právnická osoba , každý by správu sv . Víta svěřil do rukou státu a každý pátý by touto záležitostí pověřil církev .
Pro správu katedrály církví jsou častěji ženy , důchodci , katolíci a lidé s nižším vzděláním .
Aby katedrálu spravoval stát , chtějí častěji muži , osoby středního věku a nevěřící .
Ve Varšavě trvá politický pat
Varšava -
Ani včera se nepodařilo maršálkovi polského Sejmu a kandidátu levicové vládní koalice na křeslo premiéra Józefu Oleksymu dosáhnout dohody s prezidentem L . Walesou o obsazení tzv . prezidentských resortů , vnitra , obrany a zahraničí , jejichž ministři jsou jmenováni po dohodě s prezidentem .
Prezident trvá na svých kandidátech na ministry obrany a zahraničí , kterými jsou Zbigniew Okonski a Andrzej Ananicz .
Koalice i prezident se shodují pouze v tom , že ministrem vnitra by měl zůstat dosavadní šéf resortu Andrzej Milczanowski .
Pokud prezident nebude chtít pomoci při vzniku vlády , bude to důkaz , že mu jde jen o politickou hru a prezidentskou kampaň , řekl včera Aleksander Kwašniewski .
Krátce
Mercedes - Benz AG smí převzít německého výrobce autobusů Karl Kässbohrer GmbH .
Evropská komise fúzi schválila , protože podle ní nepovede k vytvoření dominantní pozice automobilky na německém trhu autobusů .
Transakci v lednu zablokoval poradní výbor EU pro otázky fúzí , který tvrdil , že Mercedes tím bude kontrolovat přes 60 % německého trhu s autobusy .
Ofenzíva křesťanských demokratů
Pozor , neautorizovaný text !
Praha -
Křesťansko demokratická strana chce ve druhé polovině února a v březnu uspořádat masivní sérii výjezdů do regionů .
Zpravodaji LN to sdělil tiskový mluvčí KDS , Ondřej Turek .
Nemá jít pouze o běžné mítinky s občany , ale představitelé KDS se setkají se zastupiteli měst a hospodářskými špičkami regionu .
Výjezdní ofenzíva bude koncem března završena setkáním všech zastupitelů , zvolených za KDS na radnice měst .
Podle tiskového mluvčího je cílem akce získat veřejnost pro politický program strany .
" Dalším momentem pro naše rozhodnutí bylo známé prohlášení Jana Kalvody o BIS , které rozkolísalo politickou scénu a zpochybnilo některé ústavní instituce .
Chceme se proto daleko intenzivněji setkávat s voliči a tyto věci vysvětlovat , " řekl Turek .
Na otázku , zda KDS jedná s ODS o předvolební koalici v poměru počtu poslanců 1 : 6 mluvčí KDS řekl , že se k tomu zatím nechce vyjadřovat , protože oficiální jednání nebyla zahájena .
Velký zájem o britské " ČEZ "
Britská vláda oznámila prodej svého akciového podílu na dvou největších elektrárenských společnostech , National Power a PowerGen .
Hodnota vládního podílu činí čtyři miliardy liber a zájem o nákup těchto akcií projevilo více než pět procent obyvatel Velké Británie , neboli 3.1 miliónu lidí .
Uvedl to britský Financial Times .
Drobní investoři by akcie elektrárenských společností měli dostat se slevou deseti pencí na akcii a celkovou částku budou moci zaplatit ve třech ročních splátkách .
Poprvé o Rudolfu Firkušném
Literatura
První knihou o loni zesnulém pianistovi světového významu Rudolfu Firkušném ( 1912 ) je práce Jiřího Šafaříka , kterou vydala brněnská Nadace Universitas Masarykiana v Brně spolu s boskovickým nakladatelstvím Albert , brněnskou Jotou a pražskou Svobodou .
Sborníkově laděný text , podpořený devětatřiceti sponzory , pomáhal výkonný umělec ještě za svého života formovat .
Stěžejní part práce představuje Šafaříkovo pojednání o životě a cestě osobnosti , jejíž " umění nezestárne a zůstane pro budoucí generace zdrojem inspirace a poučení " .
Vedle životopisných kapitol tu ale nacházíme i hlasy vzpomínkového charakteru ;
pramenně důležitým oddílem jsou shrnující úvahy z pera světových kritiků , zaměřené k Firkušného uměleckému projevu .
Práce o Firkušném je prvním krokem k vědecké monografii o této hudební osobnosti .
Abychom plně poznali její složitost i rozkošatělost , bude třeba ještě zevrubně analyzovat Firkušného klavírní umění a bohatě se opřít o metodu teorie hudební interpretace .
Očekáváme - jak ani jinak není možné - srovnávací sondy , v nichž bychom si ozřejmili pravou osobitost pianistova interpretačního projevu .
Ty jsou v knize nahrazeny letmými srovnáními s předními klavíristy našeho století .
I životopisné stránky monografie bude třeba ještě doplnit o vstupy , opřené o podrobné studium pramenů , jež byly Šafaříkovi přístupny pouze v reprezentativním výběru .
Práce doplněná o heslovitý přehled umělcova života , o výběrový soupis jeho nahrávek i o výkladové rejstříky obsahuje anglické resumé a informativní profily spoluautorů .
Z edičního hlediska jde o projekt příkladný .
Jubilující Masarykova univerzita tu reprezentativní formou uctila umělce , který byl prohlášen jejím čestným doktorem věd o umění ( 1991 ) .
Prezentuje geniálního klavíristu , žáka Janáčkova , Kurzova a Sukova , který měl k Brnu a k celé vlasti hluboký vztah .
Firkušného umění i jeho nekompromisní společenské a politické postoje byly po roce několikrát veřejně oceněny .
Kniha je apoteózou umělce , humanisty , vlastence , demokrata , jenž se svým uměním zasloužil o obnovu svobody našeho státu .
Jágr čtyřikrát nahrával Robitaillovi
Pittsburští Tučňáci mají na dosah rekord v Národní hokejové lize
New York / Malmö -
Tučňáci z Pittsburghu pokračovali ve vítězném tažení i v utkání s Hartfordem a po výhře 5 : 2 už mají na dosah rekord zámořské Národní hokejové ligy , který drží Edmonton z roku 1984 .
Mužstvo kolem Gretzkého tehdy odstartovalo sezónu s patnácti zápasy bez porážky a Pittsburgh už jich má na kontě třináct .
Hvězdou večera byl Luc Robitaille , který zaznamenal už dvanáctý hattrick své kariéry a k němu přidal ještě jeden gól navíc .
V neuvěřitelné sérii však pokračuje Jaromír Jágr , který si u všech jeho branek připsal asistenci a upevnil si vedení v kanadském bodování , v němž má celkem 13 branek a 15 přihrávek .
Experti spočítali , že byl na ledě při 32 z 61 branek , jež Tučňáci v této sezóně vstřelili .
Krok s nimi stále drží Quebec , který vyhrál ve Philadelphii 4 : 2 a má na kontě dvanáct vítězství a jedinou porážku .
S 24 inkasovanými brankami také disponuje nejlepší obranou v NHL .
Skvělý výkon i tentokrát podal brankář Fiset , který zlikvidoval 38 střel domácích .
Základ k výhře Quebeku položil dvěma brankami v první třetině Nolan , další přidali Sakic a Clark .
Newyorští Rangers už počtvrté v této sezóně nedokázali udržet vedení , s nímž šli do poslední třetiny , a v zápase s Montrealem se museli spokojit s remízou 2 : 2 .
Hosté postavili dva nováčky a oba se osvědčili .
Brankář Tugnutt zneškodnil 32 střel a útočník Conroy , který teprve v úterý přišel z Frederictonu z AHL , vstřelil první gól .
V Chicagu zachránil domácí před porážkou od Calgary Rus Sergej Krivokrasov dvěma brankami v přesilovce v závěru utkání .
Hokejista , který od svého příchodu do Chicaga v roce 1992 dal zatím jen dva góly , měl opravdu velký den .
Puk dopravil za záda brankáře Kidda i potřetí v prodloužení , ale pomohl si bruslí , a tak zápas skončil 2 : 2 .
Švédský hokejista Mats Näslund se po více než roční přestávce vrací do NHL .
V úterý by měl podepsat smlouvu s klubem Boston Bruins .
Näslund má na kontě již 714 zápasů v barvách Montreal Canadiens , minulou sezónu však hrál švédskou ligu za Malmö .
Z fotbalových kruhů
Mario Basler ( 26 ) , záložník Werderu Brémy , bude zřejmě dalším Němcem , který zkusí štěstí v italské lize .
Velký zájem o něj projevil Juventus Turín a prý je připraven zaplatit Brémám sedm miliónů marek .
Přinejmenším měsíc se bude muset FC Barcelona obejít bez Rumuna Gheorgha Hagiho ( 33 ) , fotbalista utrpěl při tréninku svalové zranění na levé noze .
Francouzský premiér a kandidát na funkci prezidenta Edouard Balladur děkuje svým příznivcům za projevy podpory na shromáždění ve východopařížské čtvrti Nogent - sur - Marne .
Policie však zasáhla proti zhruba stovce strojvůdců , kteří pískotem a pokřiky dávali najevo nespokojenost s politikou vlády .
Sirotci revoluce
Komentáře
Nad Svobodnými demokraty ( dříve Občanské hnutí ) se už několik let vznáší politická kletba .
Navzdory slušnému programu , známým osobnostem a populárnímu předsedovi nejsou SD ( OH ) schopni ze začarovaného kruhu vyjít .
Jak vzniklo ono stigma nepochopené strany ?
Dienstbierovcům ujel revoluční vlak .
Začalo to už v létě 1990 .
Vedení Občanského fóra tehdy nedokázalo naslouchat rozhodnějším požadavkům probouzející se čs . veřejnosti .
Snad si dostatečně neuvědomilo , že politická moc se musí především opírat o podporu veřejnosti a zásluhy z odboje to mohou nahradit jen dočasně .
Role mluvčího nespokojených se tehdy chopil ministr financí Klaus .
Jestli v polistopadovém vývoji proběhla tzv . druhá revoluce , tak to bylo na podzim 1990 , v době formování ODS .
Narychlo vytvořenému OH bylo - částečně neprávem - přisouzeno postavení " brzdičů " reformy , těch proti nimž je druhá revoluce namířena .
Politici OH se najednou dostali do postavení sirotků revoluce .
Revoluce , u jejíhož zrodu stáli .
Voliči dodnes nepřijali nešťastné a především nevěrohodné ztotožnění se OH s liberalismem .
V době , kdy slovo levice znělo téměř hanlivě , to byl od politiků OH úkrok pochopitelný .
Záhy se ukázalo , že tato orientace byla příliš v rozporu s vnitřním názorovým ustrojením významné části představitelů OH , kteří postupně přešli k sociální demokracii .
Přetrvávající pletka s liberalismem vedla k dalšímu zneprůhlednění OH .
I proto jsou dnes Svobodní demokraté stranou bez jasného politického profilu .
Muži a ženy hlásící se k politickému středu nebyli schopni svůj program přetavit ve vizi , která by symbolizovala jejich snažení .
Jaké představy si s nimi voliči spojují a jaká očekávání u nich možný vzestup SD ( OH ) vyvolává ?
Odpovědí je pokrčení ramen .
OH přece jenom vstoupí do historie .
Jde snad o jedinou stranu , která po neúspěšných volbách ( v létě 1992 ) začala takřka bojovat proti voličům .
" Nastavili jsme lidem morální zrcadlo , oni to neunesli , a proto nás nevolili " - horší odůvodnění volební porážky si je možné jen obtížně představit .
Na povrch vyplulo špatně skrývané elitářství , které běžného voliče na OH dráždilo od samého počátku .
Důsledek už známe .
Dnešní pátý republikový sněm Svobodných demokratů v Blansku se prý pokusí stín OH překročit .
Otázkou je , zda zátěž politických omylů není příliš velká .
Podle brněnské primátorky představuje vyhláška apel
Brno -
Podle primátorky města Brna Dagmar Lastovecké představuje přijetí vyhlášky zakazující šíření politické , rasové a náboženské nenávisti v Brně apel na orgány činné v trestním řízení a současně znamená závazek pro orgány města , že se budou řídit jejími zásadami .
Přijetí vyhlášky primátorka podpořila spolu se všemi členy koalice i svým hlasem v zastupitelstvu , ačkoliv si je vědoma , že jde o věc " právně poněkud problematickou " .
D . Lastovecká nepředpokládá , že by jednotlivé městské části , které jsou v Brně odpovědné za povolování veřejných shromáždění , zakázaly manifestaci některé strany , protože " nelze předem říci , zda se proti vyhlášce prohřeší " .
Podle předsedy brněnské městské organizace KSČM Josefa Kůty je přijetí vyhlášky " politickou deklarací , která má zastrašit opozici " , a komunističtí poslanci v parlamentu budou iniciovat kroky k jejímu napadení u Ústavního soudu .
Komunisté " jako protinávrh " předložili v brněnském zastupitelstvu návrh deklarace , která je s textem vyhlášky téměř identická a vyzývá " občany a jiné subjekty " , aby se vyvarovali " jakéhokoli šíření nenávisti a záště na základě odlišné národnostní , rasové , náboženské , politické či třídní příslušnosti " .
Předseda Moravské národní strany Ivan Dřímal na včerejší tiskové konferenci řekl , že " pokud si někdo myslí , že vyhláška je zaměřena i proti MNS , tak neví , pro co hlasoval " .
MNS chce sama vyhlášku využít .
Čestný doktorát UK G . Wiedovi
Praha -
Čestný doktorát lékařských věd udělila včera vědecká rada Univerzity Karlovy George Wiedovi , profesoru patologie , gynekologie a porodnictví na chicagské univerzitě .
Profesor Wied se narodil v roce 1921 v Karlových Varech a studoval na lékařské fakultě v Praze .
Po válce odešel s matkou do Mnichova a v roce 1950 byl vyslán do Spojených států , kde začal působit jako průkopník moderní vaginální cytologie .
V tomto oboru intenzívně pracuje do dnešních dnů .
Podle tiskového mluvčího UK Bohumila Křivdy se profesor Wied významně podílel na vzniku prvních českých cytologických center v Praze a v Hradci Králové .
Skončil čas omluv
Jedno z nejvýraznějších konstatování ve včerejším projevu prezidenta Václava Havla v aule pražského Karolina zní : " Skončil čas omluv " .
Ztratilo by ovšem svůj smysl , kdybychom pominuli druhou část věty : " nastal čas věcného hledání pravdy " .
V česko - německých vztazích převažovaly dosud pravdy dvě - ta naše a ta jejich , a nebylo dost snahy nalézt interpretaci historie pro obě strany přijatelnou .
To je možné jen společným úsilím .
Prezident Havel předkládá své myšlenky v době , kdy celá Evropa , vzhledem k padesátému výročí konce války , dělá bilanci a zabývá se výhledy do budoucna .
Jako součást tohoto bilancování by měl být projev chápán .
Nejen z hlediska Čechů , ale také , a snad především , Němců bude vzájemný vztah hrát významnou roli pro jejich pozici v Evropě .
Václav Havel se k tomuto tématu nevyslovuje poprvé .
Ohlas z německé strany byl dosud nedostačující .
Snad se za současné situace v Německu i v Evropě dá očekávat větší vstřícnost .
Český prezident nehovořil pro historické archívy .
Nepochopí - li německá strana , že tu jde o šanci na nový začátek takového dialogu , který má postupně vést k vyřešení všech ještě otevřených otázek , politických i hospodářských , byla by snaha z české strany marná .
Doufejme , že tomu tak nebude .
Příkladem vzájemného dorozumění jsou čeští a němečtí historikové , jimž se daří ve shodě dopracovávat se ke společné názorové základně v mapování dějin obou národů .
Práce historiků nemůže nahradit politiku .
Bez poznání a akceptování minulosti však není možný ani kloudný program pro budoucnost , připomíná prezident Havel .
My minulost nezměníme , pokračuje prezident , ale říci si o ní pravdu je naší povinností .
V tom ovšem máme i my co dohánět .
Čtyřicet let zamlčování a zkreslování dějin nelze napravit šmahem .
Máme však za sebou již pět let svobody myšlení a právě v otázce česko - německých vztahů se pohnulo velmi málo .
Vinu na tom má jak politika , tak publicistika .
Naše přeceňování a zveličování záporných jevů a projevů na německé straně prospívá jedině těm okrajovým skupinám a jednotlivcům , kteří se teprve reakcí vyvolanou v Čechách dostávají do povědomí německé veřejnosti .
Tak se pohybujeme v bludném kruhu , z něhož žádná cesta k poznání pravdy nevede .
Politikové i publicisté musejí tyto otázky zřetelně a důsledně posunovat kupředu .
Čím důsledněji bude česká strana plnit ono " věcné hledání pravdy " , tím důrazněji to může požadovat také po Němcích .
FNM proti sponzorování stran podniky s účastí státu
Praha -
Zástupci Fondu národního majetku ( FNM ) byli pověřeni , aby při vykonávání akcionářských práv zásadně nepodporovali sponzorování politických stran , a to bez ohledu na to , jak velkou účast FNM ( tedy stát ) v podniku má .
Řekl to ministr privatizace a předseda prezidia FNM Jiří Skalický s odvoláním na kodex pracovníků FNM , který byl chválen s účinností od 17 . února 1995 .
Kodex FNM stanovuje závazná pravidla pro zástupce fondu , kteří vykonávají akcionářská práva v případě majetkových účastí fondu v akciových společnostech .
Principy kodexu podle Skalického vycházejí z toho , že zástupce fondu bude v orgánech a na valných hromadách společností , v nichž má FNM větší než dvacetiprocentní podíl , vystupovat na základě písemné plné moci a že v závažných případech předem projedná postup s vedením FNM .
Každý pracovník FNM bude také povinen podávat zprávu o tom , jak fond reprezentoval .
Zástupce fondu bude také povinen hájit postupy , které povedou pouze k přiměřenému a odůvodněnému schvalování tantiém a odměn pro členy orgánů společností .
Littbarski si zamiloval Japonsko
Osmnáct měsíců stačilo německému fotbalistovi Pierru Littbarskému ( 34 ) , aby si zamiloval Japonsko a rozhodl se zůstat v zemi vycházejícího slunce natrvalo .
Bývalý německý reprezentant a hráč 1 . FC Kolín nad Rýnem v dobách jeho největší slávy byl jedním z průkopníků fotbalu v Japonsku .
Svým driblerským uměním si rychle podmanil srdce Japonců , což spolu s královským platem usnadnilo maličkému záložníkovi s typickým " kachním " krokem aklimatizaci v diametrálně odlišných kulturních podmínkách .
Před nedávnem přibyl další důvod , proč zemi bohů neopouštět - láska .
V duchu francouzského přísloví cherche la femme ( za vším hledej ženu ) určuje Littbarského další kroky Japonka Hitomi .
Čtrnáctileté manželství s Monikou je již minulostí , po rozvodu ztratil hráč i své dcery Denisu a Michele , které nyní žijí s matkou poblíž Kolína n . R .
" Má přítelkyně je pro mě na prvním místě .
Žijeme u jejích rodičů , takže se zlepšuje i moje japonština , " prohlásil Pierre Littbarski v jednom z televizních Talk - show .
Nejbližší budoucnost však Littbarského láska neovlivní .
Vzhledem k opakovaně slabým výkonům se totiž hráč ocitl v klubu na vedlejší koleji a zahřívá jen lavičku .
Hodlá proto přesedlat na trenérské řemeslo a otevřít fotbalovou školu .
V Japonsku , pochopitelně .
" Tam je moje budoucnost , " tvrdí čtyřiatřicetiletý Littbarski .
Bříza na pozvánku do reprezentace nečeká netrpělivě
" Pokud nehrajeme proti prvním šesti celkům , nedá se na to dívat , " hodnotí brankář Landshutu rozšířenou německou ligu
Trenér české hokejové reprezentace Luděk Bukač před odjezdem na Švédské hry oznámil , že v průběhu play off německé ligy , které začalo v úterý , bude vzhledem k blížícímu se mistrovství světa sledovat krajánky Kadlece ( Kaufbeuren ) , Řezníčka ( Sachsen ) , Dopitu ( Eisbären ) i nejlepšího brankáře bundesligy Petra Břízu z Landshutu .
Ten byl v minulých letech jasnou jedničkou československé a posléze i české reprezentace , ale letos se ještě v žádném Bukačově výběru neobjevil .
" S trenérem Bukačem jsem mluvil naposledy v listopadu při Německém poháru .
Řekl mi , že chce budovat reprezentaci hlavně na extraligových hráčích .
Ze začátku jsem to snášel hůř , teď už na pozvánku do reprezentace nijak netrpělivě nečekám .
Takový je prostě hokejový osud , " říká Petr Bříza a zároveň přiznává , že ho tento stav mrzí z trochu jiného důvodu .
" Doktor Bukač nemá vzhledem k loňským neúspěchům německé reprezentace , kterou vedl , v očích místních novinářů nejlepší jméno .
Ne že by zde vůči němu panovala nějaká averze , ale stal se prostě hromosvodem loňských špatných výsledků .
A v téhle situaci mě začali někteří němečtí novináři stavět do opozice vůči Bukačovi , stal jsem se pro ně záminkou k jeho kritizování , což mi není moc příjemné .
Při Německém poháru se to v tisku trochu nafouklo a pořád jsem musel vysvětlovat , proč mě Bukač nevzal do reprezentace . "
Mnichov zkrachoval , návštěvy klesají . . .
Petr Bříza chytal od roku 1991 za finský tým Lukko Rauma a teď už druhým rokem působí v Landshutu .
V bodování brankářů základní části bundesligy skončil první s gólovým průměrem 2.1 na zápas a 92 procentní úspěšností .
Daří se i Landshutu , který do play off postoupil z druhého místa a v 1 . kole zatím vede nad Sachsenem 2 : 0 na zápasy .
" Letos hrajeme dobře .
Před sezónou nás posílili tři zkušení hráči , mezi nimi i Wally Schreiber , který byl loni nejlepším střelcem ligy a hrál i v kanadské reprezentaci .
V Německu se vůbec staví na starších hráčích .
Věkový průměr v našem mužstvu je 29 let , v Kasselu dokonce 31 let .
Nepatříme sice mezi nejbohatší kluby , ale jsme dobře zabezpečeni .
Náš ambiciózní prezident , který obchoduje s realitami , přišel do klubu před třemi roky a dokázal přitáhnout řadu svých obchodních partnerů .
Díky sponzorům jsme mohli během výluky NHL angažovat na jeden zápas Rusa Bureho , který si řekl o 50000 marek , ale samotný klub to nic nestálo . "
Německá liga byla před sezónou rozšířena z dvanácti na osmnáct týmů a po vzoru zámořské NHL se uzavřela , takže nikdo nesestupuje .
S podobným krokem se do budoucna počítá i v české extralize , kterou bude hrát příští rok 14 mužstev .
" Hlavním argumentem při uzavření německé ligy byla snaha odstranit stres z existenčních utkání a dát větší šanci mladíkům .
Jenže tady nejsou tak kvalitní mladí hráči , aby mohli hrát ligu a podle toho spousta zápasů vypadá .
Pokud zrovna nehrajeme proti některému z prvních šesti celků , nedá se na to dívat .
V Čechách je širší základna hráčů a možná to bude jiné , i když po zkušenostech z Německa nejsem velký optimista , " tvrdí Petr Bříza a dodává , že se navíc v bundeslize nedostavil ani ekonomický zázrak , který si od uzavření soutěže mnozí slibovali .
" Obhájce titulu Maddogs Mnichov v průběhu sezóny zkrachoval a klesají i návštěvy na utkáních .
V Düsseldorfu chodí skoro o 2000 lidí méně než loni , podobné je to u nás , v Krefeldu nebo v Kolíně . "
V souvislosti s tím se objevuje spousta hlasů , které nový model kritizují , a proto v současné době probíhají jednání o podobě příštího ročníku .
" Někteří navrhují snížení počtu týmů na čtrnáct , opětné otevření ligy nebo povinnost klubů složit před sezónou určitou finanční garanci .
V podstatě je to konflikt mezi předsedou svazu Jäkelem , nová liga je totiž jeho dítětem , a pokladníkem Düsseldorfu Gossmannem , za nímž stojí velké kluby . "
Morávkova cesta k travičskému příběhu
VLADIMÍR MORÁVEK ( 1962 ) je jedním ze tří kmenových režisérů Divadla Husa na provázku .
Většina jeho temně groteskních inscenací vyvolala rozporuplné reakce publika .
V pátek měla premiéru jeho adaptace klasického dramatu Maryša bratří Mrštíků .
S Maryšou jste se potkal už jednou , během svých studií na JAMU . . .
Některým mým pedagogům z JAMU jsem se zdál tenkrát příliš divoký .
Dostal jsem tedy za úkol inscenovat českou klasiku , aby ta moje divokost nemohla příliš vyrazit .
Já si vybral Maryšu .
Přesto vznikla inscenace na tehdejší poměry dost nekonvenční .
Můžete ji připomenout ?
V mém ročníku studovali jen čtyři herci , a na scéně se proto objevila pouze Maryša , Lízal , Francek a Vávra .
Čtyřicetiminutové představení se hrálo pozpátku .
Začínalo větou " Otrávila ho ! " a končilo replikou " Vávru si vezmeš ! " .
Byla to taková groteskní analýza tragického činu , který byl nejdřív spáchán a pak se dešifrovalo , proč k němu vůbec došlo .
Mně bylo v roce 1983 něco přes dvacet
Vzpomínám , že se představení odehrávalo většinou v posteli , bylo dost erotické a asi krásné .
Později jsme s ním vyhráli divadelní festival v Bratislavě . . .
o Proč jste se po letech k textu vrátil ?
Chtěl jsem udělat něco velice moravského .
S Milošem Štědroněm jsme nejdříve seděli nad starými hanáckými operami .
V nich je dešifrována pozoruhodná kombinace fatalismu a mysticismu , podivné tulivosti a grotesknosti postav .
Tyto texty se ovšem ukázaly poněkud mimo čas a já si v tu chvíli vzpomněl na Maryšu .
Jak jste se vyrovnal s tím , že předloha bratří Mrštíků implikuje jistou inscenační zkostnatělost ?
Stalo se módou hrát Maryšu jako psychodrama , jako jakousi českou Ifigénii .
Takové čtení textu je ovšem dnes podle mne opravdu zastaralé .
Dříve se také hodně škrtalo .
Já proto hraju Maryšu do poslední tečky , včetně scénických poznámek .
V příběhu jsou zasuté jímavé osudy .
Stačí jen rozmlátit kladivem zprofanovanou představu o tom , jak se mají hrát .
Krátce
Bosenské vládní jednotky a srbské síly včera sváděly těžké dělostřelecké boje v bezprostřední blízkosti ochranné zóny OSN v bihačské enklávě .
Palba trvala již třetí den a na uklidnění nejsou velké naděje , sdělily zdroje Ochranných sil OSN .
V bojích mezi tureckými vojáky a kurdskými separatisty v jihovýchodním Turecku přišlo od soboty o život 51 Kurdů .
Oznámily to včera bezpečnostní zdroje s tím , že šlo o nejkrvavější střet za šest měsíců vládní ofenzívy v oblasti .
Tři muže , kteří se pokoušeli krást měděné dráty u železniční tratě blízko pařížského předměstí Evry , včera usmrtil nový , tichý druh vlaku , jedoucí rychlostí zhruba 80 kilometrů v hodině .
Oběti zřejmě soupravu neslyšely ani neviděly přijíždět .
Úřady úsek železnice uzavřely na více než tři hodiny , během nichž policisté a hasiči sbírali ostatky .
Čtyři mrtvé a nejméně 17 raněných si vyžádaly násilnosti , k nimž došlo při včerejších volbách ve státě Manípur na severovýchodě Indie .
Z násilností policie obvinila separatistickou Lidovou osvobozeneckou armádu ( PLA ) , která pohrozila , že průběh voleb v tomto hornatém státě sousedícím s Barmou naruší .
Prezident USA Bill Clinton nepřijme pozvání ruského prezidenta Borise Jelcina , aby se s ním setkal 8 . května v Moskvě v souvislosti s 50 . výročím vítězství spojeneckých sil nad nacistickým Německem ve druhé světové válce .
Podle agentury AP to v pátek sdělil jistý vysoký americký činitel .
Tento nejmenovaný představitel uvedl , že Bílý dům nicméně s pozdějším letošním americko - ruským summitem stále počítá .
Češi , Němci a Evropa
Páteční projev prezidenta republiky v Karolinu bude s odstupem času nepochybně hodnocen jako jeho druhá nejzávažnější státnická promluva po projevu před Kongresem Spojených států .
Jestliže ve Washingtonu připomněl civilizovanému světu , že Československo se do něj vrací v duchu svých demokratických tradic , ozřejmil nyní situování nově vzniklé České republiky jako suverénního sebevědomého státu nejen jako souseda Německa , ale vůbec součásti demokratického světa .
Otázka , kterou nadcházející výročí konce druhé světové války klade Evropě a vlastně celé této planetě , je zřejmá : Dokážeme tentokráte opravdu definitivně , pevně a jistě , bez chytráckých kalkulací a krátkodechých improvisací , které až dosud vždy těžce poznamenaly každý takový pokus , uzavřít tu kapitolu , která v dějinách lidstva přinesla nejmasovější utrpení a hrůzy ?
Vybudujeme takový pořádek v Evropě a ve světě , který už konečně zaručí pokoj a stabilitu alespoň na nějakou historicky dohlednou dobu ?
Jsou to otázky časové právě nyní , protože - v tom se jistě všichni shodneme - druhá světová válka vlastně neskončila před padesáti , nýbrž před šesti lety , v roce 1989 .
Pád komunismu a jeho sovětského impéria ukončil studenou válku , a pro Západ to znamenalo především dvojí : sjednocení Německa a " návrat " středoevropských států do Evropy .
Obojí bylo uzavřením bilance druhé světové války , ani jedno však dosud nenabylo definitivní podoby .
Německo svou novou tvář zodpovědné velmoci stále hledá , stejně jako své místo a podobu hledají státy střední Evropy .
A Evropa a svět se s touto novou situací vyrovnat sice snaží , zatím však spíše řadou improvizací , než nějakým ujasněným konceptem .
Na tomto ( samozřejmě že relativně ) definitivním řešení musíme pracovat všichni společně , nemůžeme na ně jen čekat .
Své legitimní zájmy musíme formulovat a předkládat je .
Prezident republiky to učinil ve vztahu k Německu , v té relaci , v níž se český stát a český národ ve svých moderních dějinách tradičně vymezovaly .
Učinil to rozhodně , pevně a jasně , způsobem , který sotva připouští nejasnosti nebo dvojznačné výklady .
Konstatoval především to , co zřejmě dnes cítí všichni rozumní lidé v Evropě : dějiny jsou dějinami proto , že odeznívají , a jakkoliv poznávat je a zabývat se jimi je nezbytné , velice pošetilé a koneckonců i nebezpečné by mohly být pokusy je napravovat .
Druhá světová válka přece neměla být ničím jiným než " napravením " výsledků války první .
Jakkoli je sotva co platné ještě nyní sčítat viny na obou stranách , německé i české , přece jenom nelze zapomínat , že to nebylo Československo , které vypustilo džina hrůz a křivd z láhve .
To , že jsme se těsně po válce tímto virem nakazili také , zejména v souvislosti s odsunem německých občanů tohoto státu , kteří ho rozbili způsobem naprosto neadekvátním těm národnostním problémům , jež v něm měli , je mužné konstatování očividné skutečnosti , které budou mít svému prezidentovi za zlé jen malodušní , nenávistní hlupáci , " kteří nedorostli , podsvinčata osudu v prkenné prázdnotě míst " ( V . Holan ) .
I to - odsun i jeho zejména na začátku ostudný a místy i zločinný způsob , především však uplatnění principu kolektivní viny - jsou dějiny , které musíme , zřejmě především ve vlastním zájmu , poznat a reflektovat .
Nic na nich však nemůžeme měnit a už vůbec nepřipustíme , aby je chtěl měnit někdo jiný .
To je jasné stanovisko i k takzvané sudetoněmecké otázce .
Pro nás to není otázka , nýbrž historie .
Měl by to vzít na vědomí jak u nás proslulý a v Německu málo známý pan Neubauer , tak i oficiální bonnská politika , podléhající občas pokušení si s tímto prostředkem nátlaku zahrávat .
To vše bylo třeba říci kvůli nám , abychom si uvědomili , kým jsme , a kvůli našemu německému sousedovi , aby si i on uvědomil , čím je Česká republika .
Nejde však jen o německého souseda , jde o náš příspěvek k celému tomu pořádku , který se nyní - po konečném konci druhé světové války , znamenaném pádem berlínské zdi - nově utváří .
Česko - německý vztah býval jedním z chronických vřídků na těle staré Evropy .
Bude - li naše stanovisko přijato , mohl by tak být vyoperován , aniž by zanechal znatelné jizvy .
Máme zřejmě všechny předpoklady k tomu , abychom v tomto novém pořádku Evropy zaujali důstojné místo .
Neměli bychom jenom nikdy , ani na chvíli , zapomínat , že přestaneme být důvěryhodní - i sami sobě - jakmile připustíme , aby se klidná a nevzrušená prezentace přirozených , proti nikomu nemířících národních zájmů stala zaslepeným nacionalistickým pokřikováním .
Prezident Havel to říká poněkud jinak , dovolím si to ale říci slovy svými : musíme vědomě a úsilovně pracovat na přeměně národa z kolektivistické " smečky štěkající na všechny , kteří k ní nepatří " ( přece jenom slova V . Havla ) , v národ autonomních jedinců vědomých si svých společných zájmů ztělesněných ve státu ( nebo v ústavě ) a ochotných tedy pro ně něco , v nejkrajnějším případě i životy , obětovat .
Z " přirozených " Čechů krve a jazyka se musíme stát Čechy - občany této České republiky , ne náhodně tím , že se Čechy narodili , ale vlastním zodpovědným rozhodnutím .
Není to nic lehkého a jsou v tom proti nám horší stránky naší tradice i naší národní kultury .
Pokud se to nepodaří , mluvil k nám prezident ve staroslavném Karolinu zbytečně .
Ústřední sněm ODA trvá na změně kontroly BIS
Liberec -
Občanská demokratická aliance trvá " ve veřejném zájmu " na nutnosti změn v systému kontroly a řízení tajných služeb .
Zároveň vyčká výsledků dalších šetření , jež považuje za nezbytná .
Uvádí se to v usnesení ústředního sněmu ODA , přijatém v sobotu v Liberci k podání politické rady ODA parlamentnímu orgánu pro kontrolu BIS .
Šéf ODA Jan Kalvoda uvedl , že " ústřední sněm nepovažoval za nutné ani správné se nyní k šetření kontrolního orgánu pro BIS blíže věcně vyjadřovat " .
Dodal , že narozdíl od výkonné rady ODS považuje ústřední sněm ODA další šetření ve věci BIS za nezbytné .
Osudy opuštěných slovenských dětí závisejí možná na jediném slově
Praha -
Nesouhlas s mezivládní dohodou o předávání slovenských dětí z českých ústavů na Slovensko , kterou připravuje ministerstvo práce , vyjadřuje nejen Ministerstvo zahraničí ČR , ale , jak zjistily LN , i ministerstvo zdravotnictví .
Konečný text mezivládní dohody bude podle ministra Vodičky hotov do konce února a bez ohledu na námitky obou resortů předložen vládě .
Ministerstvo zahraničí navrhuje uzavřít namísto mezivládní " mezinárodní " neboli prezidentskou dohodu o dětech .
Vychází přitom z Ústavy , kde se uvádí , že " ratifikované a vyhlášené mezinárodní smlouvy o lidských právech a základních svobodách , jimiž je ČR vázána , jsou bezprostředně závazné a mají přednost před zákonem " .
Stejně argumentuje i ministerstvo zdravotnictví .
Na otázku , proč je přijatelnější mezinárodní smlouva , náměstek ministra zdravotnictví Aleš Dvouletý Lidovým novinám řekl , že takový dokument může určité sporné otázky posuzovat jinak , než ukládají zákony ČR a SR .
Mezinárodní smlouva by například umožnila , aby se obě strany dohodly na tom , že je možné hledat pro slovenské děti adoptivní rodiče jak v ČR , tak v SR , i když to právní řády znemožňují .
Aleš Dvouletý také odmítl argument ministra Vodičky , že se mezinárodní dohodou , kterou musí schválit parlamenty a podepsat oba prezidenti , oddálí předání slovenských dětí do náhradních rodin .
Opak je podle něho pravdou .
" Hledání vhodných adoptivních rodičů v první etapě na slovenské straně a poté - v případě nezájmu Slováků - další pátrání po vhodných zájemcích na české straně by pobyt slovenských dětí v ústavech prodloužil nepoměrně více , " míní Dvouletý .
V českých ústavech sociální péče či v ústavech ministerstva zdravotnictví je nyní asi 100 slovenských dětí do tří let vhodných k osvojení do náhradních rodin .
Dalších asi sedm set dětí je již starších a mají jen malou šanci dostat se do náhradní rodiny .
Kočárník chystá dáreček
Ministr Kočárník v pátek vyhlásil , že pro příští rok navrhne výraznější snížení daní .
Z jednačtyřiceti na 38 až 39 procent u daní z příjmů osob právnických a ze třiačtyřiceti na 40 až 41 procent u daní z příjmů osob fyzických .
Ministr se k tomu odhodlal na základě signálů , že bilance rozpočtu již od prvních týdnů roku opět vykazuje značný přebytek .
Navrhované snížení daní je krokem navýsost chvályhodným .
Právě takovéto řešení , a nikoli utrácení přebytku , je konzistentní s idejemi současné vlády .
Za zamyšlení však stojí otázka , proč k výraznějšímu snížení daní nedošlo již dříve .
Vždyť dobře krmený přebytek se na vládu " usmíval " už od začátku existence samostatné ČR .
Přesto pro letošek hlavní daňové sazby sklouzly pouze o jeden procentní bod .
Vzhledem k jejich výchozí výši šlo proto spíše jen o formální gesto .
Kočárník tvrdil , že příjmy byly loni poněkud podhodnoceny , že tato chyba je vysvětlitelná postupným zažíváním daňového systému a že mýlit se v příjmech směrem dolů je pro něj koneckonců příjemnější , než udělat chybu opačnou .
Opatrnický postoj k razantnímu omezení míry přerozdělování , a tím i moci státní byrokracie , vysvětlovala vláda také úzkostlivou péčí o vyrovnanost rozpočtu .
Je chvályhodné , že nemáme avanturistickou vládu , která by hazardovala se státním dluhem a žila na úkor budoucích generací .
Ve světle existence trvalých přebytků , souběžně s relativní štědrostí státní pokladny , však vládní daňová politika příliš dlouho nabývala podezřelých obrysů .
Pozorovatel se musel začít ptát : bude snad přebytek růst až k prasknutí ?
Chystá snad naše - konzervativním šatem se halící - vláda zavádění demotivujícího švédského sociálního systému ?
Plánuje se u nás znovuzavedení dotací do ekonomiky , aktivní intervenční subvenční politika , dramatický nárůst výdajů na státní správu ?
To snad ne .
A tak se nabízí vysvětlení jiné .
Poplatníci patrně v podobě loňského symbolického daňového snížení nalézali na svých talířích suchý chleba proto , aby tím více zajásali nad pokrmem , který vláda chystá na rok příští .
Proč ?
V roce 1996 budou volby .
Ministr Kočárník ( ODS ) jistě ví , že dalšího bobtnajícího přebytku by si všimly konkurenční politické strany , a tak si s ofenzívou pospíšil , aby " nápad " s markantnějším snížením daní nenesl cizí copyright .
Faktem však zůstane , že hostina chystaného razantního snížení daní bude pořízena za cenu dnešního neúměrného daňového břemene .
Bermudský kapitálový trojúhelník
V roce 1994 se Bermudy staly zemí s největším přílivem zahraničního kapitálu do pojišťovnictví na světě .
Oznámila to Bermuda International Business Association ( BIBA ) .
V jeho průběhu tam bylo založeno dalších 100 pojišťovacích fondů , specializujících se zvláště na pojišťování přírodních katastrof .
Snad proto , že Bermudský trojúhelník je jimi proslulý .
Na bermudské burze je zaregistrováno 43 investičních fondů , 31 domácích a 12 zahraničních .
Na ostrově je celkem registrováno 550 investičních fondů , jejichž aktiva dosahují 14 miliard dolarů .
Mimo ně je tam zaregistrováno více než 8 tisíc společností , z nichž 75 % je na žebříčku největších světových .
Zero může vyřešit pohledávky
Přehledy o dluzích a dlužnících uveřejňuje Zpravodajství o neplatících firmách a Teletext
Děčín / Praha -
" Nedobytné " pohledávky sužují celou řadu firem , od největších až po ty nejmenší .
Uvozovky jsou v mnoha případech zcela na místě .
Nejde totiž často ani tak o skutečnou nedobytnost , jako spíš o nechuť platit .
Vymáhání takových pohledávek stojí spoustu času , a čas , jak známo , jsou peníze .
Proto se některé firmy obracejí na nejrůznější " specialisty " , kteří však většinou podnikají v oboru vymáhání na černo a jejich způsoby nejsou slučitelné s naší legislativou .
Existují však i zcela legální a seriózní firmy , například děčínská Zero , zaměřené právě na vymáhání pohledávek .
Tato společnost působí v rámci celé České republiky a trvale pracuje pro pět velkých firem .
Další zájemci si její služby objednávají pro jednotlivé případy , uvedl majitel Zera Jan Obuszák .
Vloni zajistila pro své klienty zaplacení pohledávek , které byly vesměs pokládány za nedobytné , v celkové výši zhruba 20 miliónů korun .
Zero se zabývá pouze právně jasnými a řádným způsobem písemně doloženými pohledávkami .
Odmítá případy , kdy proti sobě stojí tvrzení obou stran a které jsou spíše záležitostí soudního projednávání .
Jak pro LN uvedl J . Obuszák , věnují se pohledávkám na území ČR , na zahraniční dostali jednu nabídku , ale ukázalo se , že je to podvod .
" Úspěšní jsme na Slovensku , což je dnes už také zahraničí .
Od šesti až sedmi firem jsme tam měli zakázku na pohledávky za dva milióny korun a pohledávky za 1.5 miliónu už jsou vyřízeny , " řekl J . Obuszák .
Jeho firma je úspěšná v 70 až 80 procentech případů .
Zero pracuje za předem sjednanou pevnou provizi , která nepřekračuje 15 procent dlužné částky .
Provize je splatná teprve v okamžiku , kdy věřitel dostane své peníze zpět .
Jestliže se nepodaří dosáhnout zaplacení pohledávky , nepožaduje Zero od svého zákazníka úhradu svých výdajů .
Ve smlouvě uzavírané před každým případem se firma také zavazuje , že bude postupovat v souladu se zákonem .
K tomu by měli mít její pracovníci velmi blízko , protože podle J . Obuszáka je většina z nich bývalými zaměstnanci městské policie .
Objektivně nedobytných pohledávek , kdy je dlužník například ve výkonu trestu nebo jeho firma zkrachovala , je mezi zakázkami Zera asi dvacet procent .
V takových případech se pracovníci firmy snaží dlužníkům poradit , dohodnout splátkový kalendář nebo se jiným způsobem dostat do souladu s právními předpisy .
Zásadou je , se slušnými dlužníky jednat vždy slušně , zdůraznil Obuszák .
Na ty neslušné je možné poslat třeba kontrolu z finančního úřadu apod .
Hlavními metodami , které pracovníci firmy používají při vymáhání dluhů , je častý kontakt s dlužníky , telefonáty , upomínky , osobní návštěvy i třikrát za týden .
Účinné je také zveřejňování informací o dluzích a dlužnících ve Zpravodajství o neplatících firmách , měsíčníku , který vydává brněnská firma NEFI .
Ta se specializuje na prodej informací .
Vymáhání nedobytných pohledávek je pro ni podle slov ředitele společnosti Jiřího Slováka vedlejší činností , nicméně jsou v tomto oboru úspěšní v 35 až 40 procentech případů .
NEFI si účtuje klesající procentní sazbu z vymáhané částky , ( závisí na délce vymáhání ) v rozmezí 1.9 až 1.2 procenta .
Čím delší dobu klient na své peníze čeká , tím je sazba nižší , nad 90 dnů si neúčtují nic .
Vedle černé listiny neplatičů vydává NEFI i seznam společností sdružených v klubu solventních firem , které se zavázaly splácet své závazky nejpozději do 30 dnů po lhůtě splatnosti .
Výběr z pravidelného rozhovoru s prezidentem Václavem Havlem , vysílaného Českým rozhlasem
Já se už delší dobu zanáším myšlenkou vystoupit s nějakým zřetelnějším slovem k česko - německým vztahům , protože se mi zdá , že čas k tomu dozrál .
Minulý rok se toho mnoho nedělo z různých důvodů , například protože v Německu bylo mnoho voleb a bylo jaksi soustředěno samo na sebe .
Existovala nejistota o budoucí vládě a zdá se , že teď , když se situace stabilizovala , je vhodná chvíle cosi udělat pro prohloubení zlepšení našich vztahů , pro eventuální usmíření , jakési trvalé a hlubší .
Já jsem o tom mluvil s různými našimi ústavními činiteli i s německými politiky , především s prezidentem Herzogem , a shodli jsme se na tom , že tento rok by se opravdu cosi mělo stát .
Začátkem či předehrou má být moje vystoupení , které bych nerad , aby bylo vnímáno jako tečka za nějakým jednáním a hledáním dobrého základu těch dalších vztahů , ale naopak jako jakési východisko , jímž je artikulováno určité stanovisko České republiky a na jehož půdě potom lze dál pokračovat .
Já se přiznám , že stále živou aférou kolem BIS začínám být trošku znechucen .
Mnoho věcí se mi na tom nelíbí .
Na začátku bylo jakési obvinění , které , když mi pánové Lux a Kalvoda sdělovali , tak pro mě znělo docela věrohodně .
Nicméně , já nejsem od toho , abych to přešetřoval .
Potom bylo zahájeno šetření a paralelně se odehrával jakýsi zvláštní mediální život této aféry , který by stál za rozbor .
Takové opakování určitých klišé a podobně .
Posléze se ukázalo , že to , co pánové Lux a Kalvoda cítili , co pozorovali , ty různé indicie , a ty polodůkazy nebo důkazy , se těžko prokazuje , těžko shromažďuje .
Možná leckdo nechce svědčit .
Pak se vše zpolitizovalo a já jsem doufal , že se to prostě vyšetří a buďto se nepotvrdí - a pak se všichni zaradujeme , že jedna ze státních institucí funguje bezchybně - nebo se potvrdí a vyvodí se z toho patřičné důsledky , a že to bude bráno věcně .
Ale ono to už dávno tak není .
Je to věc politická , je to věc prestiže různých stran , různých politiků , různých osobností a mě velmi deprimuje , když vidím každý den členy parlamentní vyšetřovací komise , jak neustále cosi říkají , každý něco jiného , dokonce v jednom televizním pořadu spolu zápasí jedni jakoby žalobci a druhý jakoby obžalovaní , aniž je to vyšetřování hotovo , a nakonec to člověku připadá jako souboj politických stran a ne jako nějaké nezávislé vyšetřování .
Přiznám se , že jsem z toho trošku deprimován .
Nicméně na druhé straně si říkám , že to asi patří k demokracii , aféry budou pořád .
Výroba loni vzrostla
GRAF
Praha -
Loni se zvýšila celková průmyslová výroba v České republice o 2.3 procenta .
Vyplývá to z konečných výsledků Českého statistického úřadu .
V podnicích s 25 a více zaměstnanci dosáhla výroba zboží v běžných cenách vloni 896.4 miliardy korun a v roce předcházejícím 853.6 miliardy Kč .
Ve srovnatelných cenách k 1 . lednu 1989 to v obou letech představuje necelých 425 miliard korun .
Průměrná měsíční mzda pracovníků se v průmyslových podnicích proti roku 1993 zvýšila o 15.7 procentního bodu a dosáhla 6904 korun .
Podniky zaměstnávaly celkem 1340600 lidí , což ve srovnání se stejným obdobím roku 1993 znamená pokles o 4.9 procenta .
Horník tajil sny o titulu
Viktoria Žižkov by ráda vyzkoušela Pohár UEFA
Praha -
Dobře rozehrát jaro už v úvodním kole v Hradci , získat pohodu a pokusit se nejen Slavii znepříjemnit život .
Tak si sportovní ředitel Ivan Horník představuje ideální jarní sezónu fotbalistů Viktorie Žižkov , po podzimu druhého týmu tabulky .
" Když to dobře začne , mohlo by to i dobře skončit , " řekl neurčitě .
Slovnímu spojení mistrovský titul a Viktoria se totiž Horník na včerejší tiskové konferenci ze všech sil vyhýbal .
" Byli bychom blázni , kdybychom ho nechtěli , ale já osobně si to ani nedovedu představit .
Byla by to bomba , " řekl doslova žižkovský ředitel .
Přesto později nenápadně prozradil klubové sny , když prohlásil : " Nesmíme myslet na to , že díky koeficientu může hrát Ligu mistrů jen Sparta a případný jiný vítěz ligy by hrál jen Pohár UEFA .
Rádi bychom si právě Pohár UEFA vyzkoušeli . "
Největší naděje však Viktoria upírá k Poháru ČMFS , kde ji ve čtvrtfinále 19 . dubna čeká třetiligová Poštorná .
" Účast v evropském poháru bychom si rádi zopakovali .
Relativně snadnější cesta se jeví právě v národním poháru , kde by nám měly stačit tři zápasy . "
Oproti dřívějším žižkovským zvyklostem jsou změny v kádru minimální .
" Zaprvé jsme nyní ve fázi stabilizace , za druhé máme omezené finanční možnosti a u hráčů , které bychom rádi získali , nejsme ochotni akceptovat požadavky klubů , " řekl Horník .
Pro ligu tak trenéru Jiřímu Kotrbovi zůstane sedmnáct fotbalistů , z nichž možná ještě Mlejnský odejde na šestitýdenní hostování .
Odchod Pavlíka do Bohemians se zatím odkládá , v kádru Viktorie však nezůstane .
V sestavě nelze podle Kotrby očekávat velké změny .
Ačkoliv je gólman Pařízek po vleklé zlomenině nohy již v pořádku , " kdybychom hráli první zápas už zítra , do branky bych postavil Šimurku , " řekl trenér , jehož hlavním přáním je , aby se nic nezměnilo na podzimní formě střídajícího kanonýra Krejčíka .
" Je k nezaplacení , " řekl na adresu hráče , který na podzim za 450 odehraných minut vstřelil deset branek .
Podzimní bilance Viktorie : 2 . místo , 10 výher , 2 remízy , 3 prohry , skóre 40 : 18 , 32 bodů .
Přišli : Buryán ( Mladá Boleslav ) , Šimurka ( hostování z Bohemians změněno na přestup ) .
Odešli : Šilhavý , Buryán ( oba hostování v Brandýse ) , Valkoun ( hostování v Xaverově ) , Pavlík ( bez angažmá ) , Zítka ( Havířov ) .
Bajulová k amatérům
Kyjev -
Olympijská vítězka a mistryně světa v krasobruslení Ukrajinka Oksana Bajulová chce získat zpět amatérský statut a startovat na olympijských hrách v Naganu .
Sedmnáctiletá držitelka zlaté medaile z Lillehammeru se zúčastnila několika závodů a mistrovství světa profesionálů , nyní však chce požádat Mezinárodní bruslařskou federaci ( ISU ) o reamaterizaci a zúčastnit se amatérských soutěží již v roce 1996 .
Sampras odřekl Davis Cup
Důvodem je kromě jiného i zdravotní stav kouče
New York -
Nejlepší světový tenista Američan Pete Sampras odřekl svůj start ve čtvrtfinále Davisova poháru proti Itálii ( 31 . března - 2 . dubna v Palermu ) .
Potvrdil to včera daviscupový kapitán Tom Gullikson .
" Nehodí se mu termín .
Od 10 . dubna by měl startovat na jednom antukovém turnaji kvůli přípravě na French Open , ale tak dlouho se mu po Davis Cupu v Evropě zůstávat nechtělo , " řekl Gullikson .
Další příčinou absence světové jedničky je zdravotní stav Gulliksonova dvojčete Tima , Samprasova trenéra .
V průběhu lednového Australian Open byl třiačtyřicetiletý Tim Gullikson náhle hospitalizován a vyšetření potvrdilo mozkový nádor .
Sampras tehdy dokonce dohrával utkání s Courierem v slzách poté , co na něho jeden z fanoušků zakřičel , aby vyhrál už kvůli svému trenérovi .
" Pete si prožil pár drsných chvil .
Své pocity dal veřejně najevo a nyní se pravděpodobně potřebuje zhluboka nadechnout .
I to může být důvod jeho absence , " uznal daviscupový trenér .
Peking okusil hudební show
Švédské duo Roxette připomnělo v neděli Pekingu , jaké to je být na koncertě pop music .
Pod obrovským transparentem s nápisem oslavujícím " socialismus s čínskými zvláštnostmi " zahrnuly tisíce nadšených fanoušků skupinu ovacemi , tančily v uličkách mezi řadami sedadel a hlasitě se dožadovaly přídavků .
Vystoupení Roxette se v Pekingu stalo prvním velkým koncertem po deseti letech ( v roce 1985 zde hrála britská skupina Wham ) .
Za vstupenku se platilo až 600 jüanů , což obnáší zhruba 70 dolarů .
Švédská dvojice podle organizátorů předložila své skladby , texty i oblečení úřadům ke schválení , k němuž došlo až po několika měsících .
Čínské úřady totiž povolují koncerty " západní " pop music jen zřídkakdy , o čemž svědčí dosud marné snahy takových hvězd , jako jsou Madonna nebo Michael Jackson .
Podvodníci , kteří okrádají pojišťovny , a tím svého zaměstnavatele - pacienta , nemají s čestnými lékaři nic společného .
Budeme - li i my umět proti nim zakročit , získá tím pacient a stoupne i vážnost lékařského stavu .
Memento královéhradeckého příběhu
V loňských komunálních volbách získala ODS v Hradci Králové v zastupitelstvu dvanáct z 37 mandátů , ODA šest .
Kandidáta ODS na funkci primátora Oldřicha Vlasáka podpořilo 40.4 % voličů , kandidáta ODA , stávajícího primátora Martina Dvořáka , jen 26.6 % .
Všechno se zdálo jasné .
Po prvním zasedání zastupitelstva však bylo všechno jinak .
Primátorem zůstal M . Dvořák ( ODA ) , o tři náměstky se podělily ODA , ČSSD a DEU , na ODS v jedenáctičlenné radě zbyla pouze dvě místa .
Spíše pro pořádek a pro ty , kdo příčinu vidí v " arogantní a nenasytné ODS " , je třeba dodat , že ODS si v Hradci nárokovala pět míst v radě , primátora a jednoho náměstka .
Tedy méně , než k čemu ji opravňoval výsledek voleb .
Sečteno a podtrženo , ti , kterým dali lidé největší důvěru , zůstali mimo , a do funkcí nastoupili , respektive v nich zůstali ti , kteří se do zastupitelstva v některých případech dostali s podporou o málo větší než jediné procento voličských hlasů .
Teprve teď přichází pointa - a zároveň memento - celého královéhradeckého příběhu .
K vytlačení ODS mimo hru nestačil prostý součet hlasů ODA , ČSSD a několika dalších jednotlivců .
Nikdo z těch , kdo dnes na hradecké radnici sedí , by neprošel do funkce bez podpory šesti zástupců KSČ .
Pět let po listopadu 1989 se tak díky svéráznému chápání koaliční spolupráce v podání ODA paradoxně dostáváme do situace , kdy o tom , kdo bude u kormidla , opět rozhodovali komunisté .
Nezapomínejme však , že nic není zadarmo a účet je otevřený .
Komunisté v čele komisí jsou první vlaštovkou ( zatím jen hradeckou ) .
Poslední vývoj událostí ve vládní koalici však přináší paralely , u nichž úsměv na tváři tuhne ještě víc .
Tajná schůzka předsedů ODA a ČSSD ve vypůjčeném bytě se totiž opět až příliš podobá hradeckému scénáři .
Zatímco ODS zde vedla oficiální povolební koaliční rozhovory s politickými subjekty , probíhaly , jak postupně vychází najevo , na radnici kontrolované ODA rozhovory úplně jiné .
Rozhovory spíše " interpersonální " a v duchu hesla " ty podpoříš mě a já tebe " .
O účastnících snad ani není třeba se rozepisovat .
Ukazuje se , že premiér Klaus při hodnocení komunálních voleb na kongresu ODS možná projevil podivuhodnou jasnozřivost , když porovnával výsledek ODS se součtem ODA , KDU - ČSL a ČSSD .
V tomto srovnání měla a má ODS ještě stále navrch .
Eventualita královéhradeckého modelu aplikovaného po parlamentních volbách v roce 1996 pro celou republiku však budiž vážným varováním .
Tragická úloha , kterou ODA svým koaličně - opozičním lavírováním na naší politické scéně sehrává , však v sobě může ukrývat i kousek onoho příslovečného kouzla nechtěného .
Možná leckomu konečně dojde , že jedna silná pravicová občanská strana ( s křesťanským křídlem ? ) , schopná ucházet se o většinovou voličskou podporu , je pro budoucnost České republiky lepší perspektivou než zviditelňovací seriál na pokračování v podání zakomplexovaných , o to však ambicióznějších maličkých stran .
Salónek ČR a SR v Ženevě otevřen
Ženeva -
V ženevském Paláci národů byl včera slavnostně znovuotevřen společný salónek České republiky a Slovenska .
Aktu se zúčastnili náměstkyně ministra zahraničí ČR Helena Bambasová , ředitel politické sekce ministerstva zahraničí SR Emil Kuchár , generální ředitel Úřadovny OSN v Ženevě Vladimir Petrovskij a generální ředitelé mezinárodních organizací sídlících v Ženevě .
Rekonstrukce je společným darem vlád ČR a SR k 50 . výročí založení OSN .
Salónek vznikl v sídle předválečné Společnosti národů a nynější OSN v roce 1937 , kdy jej československá vláda nechala upravit za finanční pomoci Tomáše Bati ve stylu českého funkcionalismu 30 . let .
Salónek patří mezi architektonicky nejcennější interiéry paláce a je bohatě využíván k poradám a společenským akcím na nejvyšší úrovni .
Kalvodova aliance bez prezidenta
Komentáře
Aféra s tajnými službami , kterou před časem rozpoutala politická rada ODA , nezůstala stranou pozornosti ani prezidenta Václava Havla .
Krátce poté , kdy místopředseda vlády Kalvoda vypustil z lahve " džina tajných služeb " , prezident po setkání s ním a Josefem Luxem prohlásil , že obvinění vznesená na adresu BIS považuje za vážná a jejich výklad za přesvědčivý .
Když další kroky vedení aliance dávaly tušit , že tanec kolem tajných služeb vznikl především proto , aby aliance odvrátila pozornost od své půjčky u podivné banky , nechal se prezident slyšet , že " jestliže se Kalvodova podezření nepotvrdí , je to spíše důvod k všeobecné radosti , že všechno funguje tak , jak má . "
Vedení ODA tedy mělo důvod myslet si , že hlava státu je v celém sporu spíše na jejich straně .
Tato domněnka ovšem vzala za své , když Václav Havel v nedělních Hovorech z Lán prohlásil , že místo toho , aby kauza BIS byla nezávisle vyšetřena , zpolitizovala se a stala se z ní věc prestiže různých stran a politiků , což jej deprimuje .
Stala se pro něj politickou hrou , která jakékoli věcné argumenty ( pokud kdy v celé kauze nějaké padly ) odsunula do pozadí .
Prezident Havel tedy kauzu BIS pro sebe uzavřel .
Učinil ten nejlogičtější krok ze všech možných : Vložil - li se do celé věci na jejím počátku , očekávalo se , že tak učiní na jejím konci .
Svým jednoznačným vyjádřením rovněž rozptýlil spekulace , že kauza BIS se pro něj stala příležitostí , jak se přidat na stranu vnitrokoaliční opozice proti ODS a především proti jejímu předsedovi Václavu Klausovi , s nímž se často prezident rozchází v pohledu na řešení některých vnitropolitických problémů .
Kauza BIS se zdá být u konce .
Jak parlamentní , tak vládní komise obvinění ODA vůči BIS odmítly a není na nich , ale pouze na samotné ODA , jak se s celým případem vnitřně vypořádá .
Co tedy zbývá ODA , aby ještě udržela svoji kartu tajných služeb v koaličním mariáši ?
Poté , co obvinila už i novináře ze spolčení s tajnou službou proti ODA , asi nic .
Podle Zemana by si Svobodní demokraté měli ujasnit svůj profil
Praha -
Opozice by podle předsedy ČSSD Miloše Zemana neměla tříštit své síly , aby v parlamentních volbách nepropadl zbytečně žádný hlas .
Řekl , že nic nebrání těsnější spolupráci ČSSD se Svobodnými demokraty .
Předseda ČSSD v sobotu vyzval ke vstupu do sociální demokracie ty členy SD , " kteří nevěří v úspěch záměru SD jít samostatně do voleb " .
V této souvislosti včera ocenil stanovisko čelného politika SD Pavla Rychetského , který se rozhodl opustit na čas politiku .
" V případě , že se Rychetský po čase rozhodne vstoupit do ČSSD , bude vždy vítán , " sdělil Zeman zpravodaji LN .
Předseda ČSSD včera s Rychetským jednal o zájmové oblasti , které by se mohl věnovat v sociální demokracii .
Zeman odmítl , že by jeho slova o možnosti spolupráce opozičních stran byla v rozporu s deklarovaným úmyslem ČSSD kandidovat v parlamentních volbách samostatně .
" Odhodlání kandidovat samostatně jsme deklarovali teprve poté , co před rokem a půl Svobodní demokraté odmítli naši myšlenku Realistického bloku jako koalice demokratických opozičních sil , " zdůraznil Zeman .
Předseda SD Jiří Dienstbier prý tehdy prohlásil , že Svobodní demokraté budou kandidovat samostatně .
Jak dále uvedl předseda ČSSD , uvědomuje si , že část členské základny SD sympatizuje s ODS .
" Nepovažoval bych proto za seriózní , kdyby do doby , než si SD ujasní svůj programový profil , existovala předvolební koalice našich stran , " prohlásil Miloš Zeman .
Rektoři nemluvili s premiérem Klausem jen o školném
Praha -
Zavést školné na vysokých školách už od letošního podzimu je podle ministra školství Ivana Pilipa pořád teoreticky možné , ale má to řadu technických problémů .
I . Pilip byl včera přítomen jednání premiéra Václava Klause se zástupci rektorů .
Náplní schůzky byly zásady nového vysokoškolského zákona , který by měl v příštích měsících projednávat parlament .
Jednou z těchto zásad je zavedení školného .
Na podvečerním brífinku však V . Klaus novinářům řekl , že právě na otázku školného ještě nedošlo .
Z jeho slov vyplynulo , že se debata poněkud zdržela diskusí o příštím postavení České konference rektorů ( ČKR ) .
Zatímco reprezentanti tohoto orgánu se domnívají , že by ČKR měla být zmíněna v zákoně jako vysokoškolská samospráva , a tudíž i oficiální partner pro různá jednání , premiér si to zjevně nemyslí .
Považuje existenci ČKR za záležitost akademických svobod a přirozené autority rektorů .
ČKR se sice nestaví jednoznačně proti zavedení školného , ale její postoj k této věci je rezervovaný .
Neutralita
Pan Zdeněk Mlynář , jindy zas profesor Trnka , v zahraničí hned dva místopředsedové , Ľupták a Slota , nás varují před područím západního světa a doporučují nám neutralitu .
Velké světové války nám ale ukázaly , že bezpečnost opřená o neutralitu má pro útočníka jen cenu cáru papíru , na kterém se o té neutralitě píše .
V čase před útokem zakládá neutralita mezinárodní vztahy podspojenecké , závislé a jaksi méněcennější .
Vzpomeňme Finska se sovětským agentem na prezidentském stolci či Rakouska v dlouhém sovětském polozajetí .
V roce 1968 ti bláhovější věřili , že vyhlášením neutrality se ČSSR vysmekne ze sovětského panství .
Úspěšná neutralita : vědí ve Švédsku a Švýcarsku , čí krev byla prolita i za jejich demokracii ?
Může tolik zemí - jak navrhuje Mlynář - očekávat , že jejich do neutrality skrytou svobodu uhájí cizí občané ?
Neutralita je slovo , jímž se rádi zaobírají profesionální snílkové , kteří si představují , že svět byl a dodnes je rozdělen na dva imperialistické bloky protichůdných ideologií a že nám , malým hodným humanistům bude nejlépe v neutrálním kabátě .
Byli jsme léta v otroctví ruského komunismu , nechoďme dnes do otroctví kapitalismu , říkají nám a varují nás před " novými ideology " , kteří dnes místo " komunistické říše zla " mají " poloasijského barbara , proti němuž je nutno bojovat ve jménu hodnot západní civilizace " .
Zdeněk Mlynář vidí dokonce celé houfce neutrálních států .
Kde ?
Mezi Nato a Ruskem .
Proč právě tam ?
Inu proto , že je to prý území mezi bloky , mezi velkými armádami a mezi ideologiemi .
Před jednou z nich - tou západní - nás právě Zdeněk Mlynář varuje .
Kdo kdy věřil na nesmiřitelný antagonismus mezi vykořisťovateli a proletáři , věřil také v imperialismus jako nejvyšší stadium kapitalismu , a očekával proto i ze strany demokratického světa , proti němuž chystal poslední bitvu , agresívní útok .
Kdo tomu věří i dnes , vidí - stejně jako dřív - svět jako rejdiště ideologů , a útočných záměrů .
Neví , že svobodný stát s parlamentním systémem nikdy v dějinách žádnou svobodnou zemi nepřepadl , útočnou válku nevyhlásil a vyhlásit ji jako první ani nemůže - dokonce ani proti fašistickému či komunistickému státu - protože mu v tom zabraňuje sama povaha demokracie .
Neví , že zárukou míru není ani odzbrojení , ani neutralita , nýbrž lidská svoboda .
Kdo nám doporučuje neutralitu , žádá nás , abychom jako mnohokrát v minulosti pod tradiční vlajkou své malosti rezignovali na obranu demokratických svobod a trpně čekali , jak s námi budoucnost naloží .
Neutralita je pouhé předpeklí nového vazalství , členství v NATO naopak pobyt ve společenství těch , kteří jsou k obraně svobody odhodláni .
V Durynsku pracuje nejnovější ocelárna
Saalfeld -
V durynském Unterwellenbornu ( okres Saalfeld - Rudolstadt ) byla v pátek uvedena do zkušebního provozu nejmodernější elektroocelárna v Evropě .
Do nového závodu bylo investováno 220 miliónů DEM , řekl Jean - Michel Dengler , člen managementu ocelářské společnosti Thüringen GmbH .
Kapacita závodu , který má být uveden do plného provozu v dubnu , činí 630 tisíc tun oceli ročně .
Jako surovina se bude používat především kovový odpad z okolí do 80 km , které ročně poskytne přes 600 tisíc tun šrotu .
K tomuto účelu podnik postaví vlastní šrotiště s kapacitou přes 40 tisíc tun .
Technologie americké firmy Apollo umožňuje nahradit finančně náročné modernizace elektroodlučovačů popílku
SPOLUPŘEDSEDOVÉ :
Japonsko a ES
TOKIO -
Japonsko a Evropská společenství budou spolupředsedat mnohostranným rozhovorům o míru na Blízkém východě , které se mají konat 28 . - 29 . ledna v Moskvě .
Oznámila to včera japonská agentura KJÓDÓ .
Japonsko a ES budou spolu s USA předsedat pracovní skupině zabývající se hospodářským rozvojem , USA a Rusko budou předsedat jednání o kontrole zbrojení .
Moskevské konference se mají kromě zástupců Izraele , Sýrie , Libanonu a společné jordánsko - palestinské delegace zúčastnit i další zainteresované země - Saúdská Arábie , Egypt , Rusko , Čína , Kanada a další .
Vzhledem k situaci po rozpadu SSSR se objevily pochybnosti , zda se třetí fáze jednání bude konat skutečně v Moskvě .
Ruský velvyslanec v Egyptě Vladimir Poljakov ve čtvrtek místo i datum konání potvrdil .
DOZOR NAD PRODEJEM POZEMKŮ PANKRÁCKÉHO NÁMĚSTÍ ?
Až přijde prokurátor . . .
PRAHA ( top ) -
Městské prokuratuře v Praze byla oficiální cestou doručena žádost Občanské iniciativy Pankráce o prokurátorský dozor nad prodejem pozemků Centrálního náměstí akciové společnosti Hotelinvest ( = rakouský Warimpex + Čedok ) .
Spis se však údajně opět ztratil .
Ministerstvo financí ČR zatím schválilo prodejní cenu ;
rozhodlo tak ve smyslu platných cenových předpisů , jež neurčují jiné právní vztahy .
" Souhlasem jsme nepředurčili , komu mají pozemky připadnout , " konstatuje ing . P . Slaný , ředitel odboru cen MF ČR .
" Teoreticky není vyloučeno , že u jediného pozemku odsouhlasíme pět cen , jestliže se majitel rozhodne licitovat . "
Představitelé občanské iniciativy prohlašují , že Středočeská inženýrská organizace " nemá oprávnění tyto pozemky prodat . . . byly jí pravděpodobně jen předány do užívání na pokyn ÚV KSČ " .
Dále upozorňují , že Hotelinvest má dosud nezakoupené pozemky již zaknihovány .
Podle posledního průzkumu na Pankráci 94 procent obyvatel nesouhlasí s tím , aby Hotelinvest zbudoval luxusní hotel uprostřed jejich sídliště , kde schází síť obchodů a služeb .
Obvodní úřad dokonce nabídl Hotelinvestu pro jeho záměry jiné území - ve stejné vzdálenosti od stanice metra , ale na kraji sídliště .
Hotelinvest však nabídku odmítl jako " málo atraktivní " .
Někteří komunisté na Praze 4 prý začali využívat nevyjasněné situace pro chytrou formu předvolební agitace : podle jejich tvrzení ODS neplní sliby , zatímco oni jsou nebývale ochotni podporovat stanovisko občanů ( za postoj někdejší KSČ samozřejmě nemohou ) . . .
Od úst k ústům kolovala na Pankráci vzápětí prapodivná zvěst , že jedním z akcionářů Hotelinvestu je syn místopředsedy I . Čarnogurského .
Pochopitelně , že podobnou informaci nelze spolehlivě vyvrátit ani prokázat , nepochybně je však šířena záměrně .
Díky nejrůznějším fámám , insinuacím , ztrátám spisů a četným nedostatkům v úředních postupech začíná být pankrácká záležitost krajně nepřehledná .
Federální ministerstvo kontroly však svůj postoj nemění - ani v naléhavé otázce , kdo nahradí škody , pokud se stavba pankráckého hotelu neuskuteční .
Kdyby totiž " firma Warimpex plnila povinnosti vyplývající z kontraktů a čs . předpisů , platných v příslušném období , nevznikly by Hotelinvestu jím uváděné škody " .
Jinak podle názoru pracovníků kontroly " Čedok jako odběratel minimálně čtyřikrát benevolentně souhlasil se změnami termínů přípravy a realizace stavby " - ( posun o třináct měsíců ) .
Darované peníze využili čtyři svěřenci ve věku 16 a 17 let k útěku z Výchovného ústavu mládeže ve Střílkách na Kroměřížsku .
Sváteční atmosféry využili k útěku též dva svěřenci z Výchovného ústavu mládeže v Bystřici pod Hostýnem .
První podniková spořitelna Slovácka vznikne počátkem roku 1992 v a . s . Železárny ve Veselí nad Moravou na Hodonínsku .
Myšlenku podnikového spoření realizoval v minulosti např . ve Zlíně podnikatel Tomáš Baťa , který získané volné finanční zdroje využíval při uskutečňování podnikatelských záměrů .
Dva tisíce mladých křesťanů z Československa se zúčastní 14 . evropského setkání mladých , které připravila ekumenická komunita z francouzského Taizé na dny od 30 . prosince 1991 do 4 . ledna 1992 do Budapešti .
Loňského evropského setkání mladých , které bylo v Praze , se zúčastnilo na 80000 lidí .
Trestní oznámení pro trestný čin podpory a propagace fašismu a podobného hnutí podalo na předsedu federální vlády Mariána Čalfu u Generální prokuratury České republiky Sdružení pro republiku - Republikánská strana Československa .
Jako důvod uvádí skutečnost , že M . Čalfa byl v 80 . letech předním funkcionářem komunistické vlády .
Novou odbornost v dělnických profesích získalo v letošním roce v rekvalifikačním středisku Závodů těžkého strojírenství v Dubnici nad Váhem na 200 pracovníků .
Na příští rok připravili v ZTS pro administrativní pracovníky roční rekvalifikační kurs se zaměřením na výpočetní techniku .
Mělo by ho absolvovat 1900 lidí .
Obranná doktrína se nemění
PRAHA -
Obranná doktrína ČSFR se v souvislosti se změnou situace na východ od našich hranic nemění .
Její výraznější změny nepředpokládáme - řekl včera náčelník generálního štábu Československé armády a náměstek ministra obrany generálporučík Karel Pezl .
Vedení Československé armády nevedlo zatím podle jeho slov žádné rozhovory se svými partnery v nově vzniklých republikách .
Vojenské dohody vždy vycházejí až z uzavřených mezinárodních smluv .
PRAŽSKÉ VYDAVATELSTVÍ MUSIC VARS pokřtilo včera slavnostně novou desku dua Bohuslav Pavlas - Hana Dvořáková " Cantabile " .
Kmotrem se na Bertramce stal místopředseda české vlády Antonín Baudyš .
Foto Pavel Vácha - LN
Otázka pro Dostála poslance FS Pavla
( ODS )
Poslanci FS obdrželi otevřený dopis vyjadřující nesouhlas se zněním novelizovaného paragrafu 260 trestního zákona .
Překvapilo vás , že jedním ze signatářů tohoto dopisu je také spisovatel Alexej Pludek ?
Souhlasím s panem Pludkem v tom , že novelizovaný paragraf 260 s fašismem a komunismem v závorce je ostudou našeho právního řádu .
Jenže říkají - li dva totéž , nemusí to být vždy totéž .
Nemohu si v této souvislosti odpustit zeptat se A . Pludka , proč se v období normalizace nikdy podobně neozval proti porušování lidských práv , jehož byl denně svědkem .
Naopak totalitnímu režimu konjunkturálně sloužil , a pokud jde o román Vabank , podle mého názoru dokonce posluhoval .
Přesto je otevřený dopis pro mne pozitivní , neboť potvrzuje existenci svobody a demokracie v tomto státě .
Nebojí - li se dnes pan Pludek psát parlamentu otevřené dopisy , za jejichž obsah se dříve zcela běžně zavíralo , znamená to , že na tom nejsme s lidskými právy zase tak špatně , jak jsem se ještě včera domníval .
Jsem totiž přesvědčen , že kdyby existovalo reálné nebezpečí postihu těch , kteří se zasazují o dodržování lidských práv , nepřinutil by nikdo pana Pludka podepsat podobný dopis ani za pomoci stáda volů .
( nel )
Podzemní město
MOSKVA -
Na existenci rozsáhlého podzemního úkrytu na okraji Moskvy určeného pro 120000 lidí upozornil časopis Argumenty i fakty .
Podle jeho zprávy začala výstavba " podzemního města " ve druhé polovině 60 . let a skončila počátkem let sedmdesátých .
Několikapatrový komplex místností a chodeb je údajně sedmdesát až sto dvacet metrů pod povrchem na jihozápadním okraji metropole .
Podle časopisu měl v případě jaderného útoku poskytnout útočiště především vedoucím představitelům SSSR , pracovníkům aparátu ÚV KSSS a vedoucím činitelům centrálních úřadů i jejich rodinám .
Gigantické zásoby potravin , energetické zdroje a ve své době vysoce moderní technologie měly podzemnímu městu umožnit nezávislou existenci až po dobu třiceti let .
ROZHOVOR S ČESKÝM MALÍŘEM A VÝTVARNÍKEM PAŘÍŽSKÉ REVUE K ROMANEM KAMEŠEM
Vybral jsem si Paříž
Romana Kameše jsem našla v malé tiskárně v Belleville , kde kontroloval soutisk barev na plakátu Jiřího Koláře .
Poblíž tiskárny bydlí spisovatel Lubomír Martínek , a tak jsme šli ve třech na pivo .
Nejdříve jsme probrali pařížské drby o Lidových a Literárních novinách .
Ty nám ale nevydržely moc dlouhou dobu .
Pane Kameši , ve výtvarném okruhu Revue K patříte k nejznámějším jménům .
Ve Francii ani jiné zemi však příliš nevystavujete a neprodáváte .
Jaká byla vaše cesta osamělého běžce od začátku emigrace až k Revue K ?
Po neúspěšných pokusech o přijetí na pražské umělecké školy jsem v roce 1973 poslal na akademii do Paříže fotky svých obrazů a tam mě na základě prohlášení , že to jsou skutečně mé práce , přijali .
Francouzský institut potvrdil , že je možné získat stipendium , ale Češi prý mě nepustí .
Rozhodl jsem se , že uteču .
Zvolil jsem komplikovanou a tehdy jedinou možnou cestu přes Burgas do Turecka , pak do Říma , a přes Švýcarsko do Paříže .
Zpočátku jsem dostával stipendium od organizace Francouzská univerzitní výpomoc , později od školy .
Studoval jsem čtyři roky a potom ještě s přestávkami architekturu .
Bydlel jsem v malém podkrovním pokojíku v Louvre , kde jsem mohl malovat jen v menších formátech .
Před 6 lety jsem dostal od ministerstva kultury velmi dobrý ateliér , kde nyní pracuji .
Je pravda , že moc nevystavuji a samozřejmě také neprodávám ( první samostatnou výstavu jsem měl na podzim letošního roku v Besanconu ) .
Celá 80 . léta byla poznamenána postexpresionismem ;
do tohoto trendu jsem se nemohl začlenit .
Teď se cesta zdá být otevřenější - měl bych mít příští rok výstavu .
Na obrazech pracuji ve vrstvách po několik let a jsem vlastně rád , že jich mám v ateliéru tolik .
Čím se tedy živíte , když i speciálně graficky upravované knížky pro ediční řadu K děláte zadarmo ?
Pan Kolář mi platí za to , že mu čtyři odpoledne v týdnu dělám tlumočníka a pomáhám se starat o jeho záležitosti .
V posledních třech letech jsem spolupracoval s Vladimírem Škodou na dvou realizacích a na několika soutěžích .
Knížky edice Revue K jsou pro mě experimentem a jejich výroba je už sama o sobě velmi nákladná .
Zvláštní grafickou podobu jim dávám improvizačním podtiskem , který vznikne přetiskem použitých ofsetových desek a netradičním použitím barev .
Teprve poté , co vznikne grafika knížky , hledáme pro ni vhodný text .
Poslední číslo Revue K jsem připravoval celý rok .
Jedná se o soupis realizací českých sochařů žijících v cizině .
Některé ženy tvrdí , že by chtěly být bohaté , aby mohly podporovat umělce .
Pokud takovou ženu potkáte , můžete ji za mnou poslat .
Myslím ovšem , že bych víc než mecenáše potřeboval galerii , která by se o mou práci dokázala profesionálně starat , ale ani v tom případě bych nebyl zcela bez materiálních starostí .
Přemýšlel jste někdy o návratu do Československa ?
Nenapadlo mě to ani po revoluci , protože já jsem chtěl vždycky žít v Paříži .
Rád jsem se ale setkal s některými přáteli a poznal dalších pár lidí kolem Artfora a galerie Opatov , kde jsem měl na podzim 1990 malou expozici .
Asi za rok by se měla v Praze uskutečnit výstava výtvarníků z okruhu Revue K a jejich francouzských kolegů .
Doufám , že se to podaří .
LENKA LINDAUROVÁ , Paříž
Foto autorka a archív
MÍSTO SKOKŮ SE V OBERSTDORFU HRÁLY KARTY
Jako rána kladivem
Sešel se rok s rokem a máme tedy jubilejní 40 . ročník Intersportturné , který zítra startuje v Oberstdorfu , pokračuje na Nový rok v Garmisch - Partenkirchenu , 4 . ledna v Innsbrucku a končí 6 . 1 . v Bischofshofenu .
Nejen pro naše skokany na lyžích to znamená generální prověrku před olympiádou v Albertville , která začíná doslova za pár dnů .
Právě z důvodu blížících se her zapůsobila nominace na Turné čtyř můstků jako rána kladivem .
O trojici Jež , Sakala a Goder , kteří zabodovali v předcházejících závodech Světového poháru , se diskuse nevedla .
O druhé polovině družstva měl rozhodnout " konkurs " v podobě kontrolních závodů na Štrbském Plese a v Harrachově , který k velkému překvapení vyřadil Pavla Ploce .
Ten do Tater nepřijel a doma skončil sedmý a čtrnáctý .
Při takové absenci formy je neúčast na Intersportturné spíš vysvobozením .
I Jiří Malec , zkušený reprezentant a dnes manažér týmu , mu vysvětloval , že na velkých závodech formu nechytne a jen se bude trápit .
Pavel uznal , že mu v současné době skutečně prospěje trénink a příprava zaměřená k jedinému cíli - na olympiádu .
Jeho místo tedy zaujal Tomáš Raszka a k němu přibyl i Jiří Raška , který v součtu tatranského a harrachovského měření sil při škrtnutí horšího z výsledků obsadil třetí místo .
Ve svých čtyřiadvaceti letech bude mít na Intersportturné svou premiéru a je také nejstarším členem družstva a skutečným amatérem , který doma ve Frenštátě pod Radhoštěm trénuje , až když má v továrně padla . . .
Na poslední místo v týmu měl největší šanci některý z mladíků - Bielčík , Lukeš , Rydval , Jiroutek .
Nakonec však byl tím šťastným sedmnáctiletý Lubomír Šidlo , kterého trenér Tánczos ani neznal křestním jménem . . .
Na Štrbském Plese se mu sice příliš nedařilo , ale v Harrachově skončil pátý .
Ján Tánczos mu dal přednost také před zkušeným Parmou , který sice byl v Tatrách dvakrát druhý , ale pak mu forma odešla .
V Oberstdorfu včera vydatně sněžilo , takže reprezentační trenéry jsme místo z tréninku vyrušili z partičky karet .
Pár skokanů se sice z můstku spustilo , ale pád jednoho z Rusů na odrazovém stole definitivně přesvědčil jury , aby poslala závodníky do hotelu .
Na naše se nedostalo , ale zato si skočil obhájce loňského prvenství Jens Weissflog , který se ani v minulých dnech necítil po operaci kolena ještě zcela zdráv .
Nad jeho účastí se však stále vznáší otazník .
( tob )
Volejbalové změny
PRAHA -
Nejvyšší čs . volejbalová soutěž mužů a žen , v níž letos poprvé v dějinách startují rakouské celky , dozná pravděpodobně od příští sezóny další změny .
Podle předběžné dohody představitelů čs . a rakouského volejbalu by se měl počet čs . účastníků v obou kategoriích redukovat na šest , ke dvěma účastníkům z Rakouska v každé soutěži by však mělo přibýt po dvou týmech z Maďarska .
Liga mužů i žen by tak měla po deseti účastnících .
Poslanec se odmítá bavit
V LN z 20 . 12 . je rozhovor s poslancem FS Stanislavem Devátým o interpelacích , s nimiž se poslanec Devátý spolu s poslanci Vidimem , Pospíšilem a Petrovou obrátili na ministra zahraničí J . Dientsbiera .
Interpelace obsahují seznamy úředníků tohoto ministerstva , o kterých poslanec Devátý soudí , že by měli být z ministerstva propuštěni .
Jedna z otázek , kterou reportér LN položil poslanci Devátému , zní takto : " Existuje totiž podezření , že jste využili svého působení v komisi 17 . listopadu , která prováděla i lustrace poslanců a členů vlády . "
Odpověď Stanislava Devátého : " Já se zásadně nezabývám nějakými pochybnostmi .
Jestliže si někdo myslí , že jsme něco porušili , nebo překročili , ať proboha využije šanci , která tu je .
Myslí - li to vážně , může nás klidně zažalovat .
Ale o pochybnostech se odmítám bavit . "
Taková odpověď člena zákonodárného sboru na poznámku novináře , že se vyskytly pochybnosti o způsobech jeho počínání , je tak šokující , že mi ani nezbývá dech , abych se zajímal o to , o co v interpelaci vlastně šlo .
Byla vyslovena pochybnost o čestnosti v počínání čtyř poslanců .
Stanislav Devátý jako jeden z nich se nenamáhal ji vyvrátit a místo toho vyzval ty , kdo pochybují , aby " klidně " podali žalobu .
Cožpak poslanec Devátý nechápe , že takovou odpovědí dává najevo jen a jen vítězoslavný pocit jistoty , že proti němu nejsou důkazy ?
A že to je nedůstojné zákonodárce ?
Stanislav Devátý musí vědět , že na něho nikdo nemůže " klidně " podat žalobu .
Pochybnosti o čestném počínání poslanců nestačí před soudem jako důkaz .
Nedostatek důkazů tedy stačí k tomu , aby k žalobě nemohlo dojít , ale poslanci , který stojí o důvěru veřejnosti , naopak nestačí , že proti němu důkazy nejsou .
Kromě toho si Stanislav Devátý musí být vědom toho , že je chráněn poslaneckou imunitou .
O to víc mu musí záležet na tom , aby nevznikl dojem , že své poslanecké imunity užívá pochybným způsobem .
MOSKVA -
BAGDÁD
Obchod se smrtí
ŘÍM -
Okamžitě po nezdařeném srpnovém pokusu o puč začali někteří vysocí činitelé sovětského KGB a vojenské rozvědky GRU organizovat tajný obchod s jadernými materiály , včetně uranu , plutonia a také červené rtuti .
Uvádí to italský deník Corriere della Sera .
Na seznamu materiálu byly i taktické jaderné zbraně , schopné zasáhnout cíle ve vzdálenosti 30 až 60 km .
Vše nasvědčuje tomu , že hlavním příjemcem jaderných zbraní , pocházejících prý ze základny poblíž sibiřského Irkutsku , měl být irácký diktátor Saddám Husajn .
Případ začal před dvěma měsíci , kdy byla v severoitalském Comu zadržena zásilka uranu a zatčeno několik osob : dva Italové , dva Švýcaři , jeden Rakušan a jeden občan ČSFR .
Italské deníky se domnívají , že tajný obchod s jaderným materiálem se uskutečňoval s tichým souhlasem sovětského vojenského velení .
Na území bývalého SSSR je nyní nejméně 15000 taktických jaderných zbraní , a na rozdíl od zbraní strategických zdaleka ne všechny jsou pod centrální kontrolou .
Cena za jadernou hlavici na černém trhu se pohybuje kolem 20 miliónů dolarů .
Lidoví myslivci v akci
Při honu v sobotu ve Staňkově na Domažlicku vypálil 47 letý člen mysliveckého sdružení na divočáka .
Ze sedmi metrů ho trefil z brokovnice přesně do hlavy .
Projektil však lebkou zvířete proletěl , změnil směr a ve vzdálenosti 40 metrů zasáhl jiného 33 letého lovce .
Střela nešťastníkovi roztrhla ret a vyrazila přední zub .
Ve směnárně Interhotelu Panoráma byli 28 . prosince kolem 19 . hodiny zadrženi dva muži a jedna dívka .
Nabídli ke směně 100 dolarovou bankovku , která byla padělkem .
Další šetření ukázalo , že dívka ji získala předchozí den před tím od nezjištěného občana Turecka za pohlavní styk .
Vyšlo také najevo , že oba mladíci ve věku 27 a 28 let nutili 20 letou dívku k prostituci .
Policisté z okresního ředitelství Kutná Hora pátrají po neznámém pachateli , který 28 . prosince úmyslně vypustil ze zásobníku z vepřína u obce Okřesaneč 250 m 3 močůvky .
Močůvka vytekla po svahu až do blízké obce , kde znehodnotila deset studní s pitnou vodou .
Současně vnikla do pstruhových vod potoků Výrovka a Hostačovka a otrávila ryby v povodí šesti kilometrů .
ŠANCE PROSTITUTEK
Školení
PRAHA -
Vytvoření školicího centra pro prostitutky navrhlo několik studentů a pracovníků fakulty tělesné výchovy a sportu Univerzity Karlovy .
Navrhovatelé počítají s tím , že by frekventantky měly studovat mj . dějiny erotické literatury , klasický i moderní tanec , sebeobranu , masáž klasickou i erotickou , evropský a asijský sex , péči o domácnost a o děti .
Motivací pro studium by podle navrhovatelů měly být legální možnost získání licence a trvalý lékařský dohled .
Vynikající studijní prospěch by pak měl být oceněn např . daňovými úlevami .
Skupina navrhovatelů zároveň upozornila , že vedení FTVS se od této iniciativy distancovalo a zahájilo proti signatářům disciplinární řízení .
Počínaje 2 . lednem příštího roku má podle spolkového zákona o zpřístupnění archívů bývalého ministerstva státní bezpečnosti NDR ( Stasi ) každý německý občan právo nahlédnout do spisu , který Stasi o jeho osobě vedla .
Podle tohoto zákona budou mít právo vyžádat si spisy takzvaných přímých viníků i novináři .
Nejméně 16 lidí včera v severní Indii zemřelo na prochladnutí při letošní neobvykle tuhé zimě .
Nejvíce obětí je hlášeno z nejchudšího indického státu Bihár , kde podle oficiálních údajů zemřelo na prochladnutí deset lidí , neoficiální zprávy však uvádějí 21 mrtvých .
Otázka pro ministra financí ČR Karla Špačka
Jaká část rozpočtu se bude týkat okresů ?
Je to značná částka , přes 68 miliard korun z celkového objemu 266 miliard .
Rozdělili jsme ji novým způsobem - z 80 % na základě objektivizovaných ukazatelů a jen z 20 % podle individuálního posouzení .
Usnadnilo nám to projednávání a zaručilo spravedlivější dělení .
Ukázalo se , že mezi okresy existují velké rozdíly , které by někde vedly ke snížení dotací proti roku 1991 , někde zase ke zvýšení .
Proto jsme se řídili zásadou nic proti letošnímu roku nesnižovat .
Takže tam , kde by podle výpočtu dostali méně , jsme nechali dotaci stejnou jako loni , jen případné extrémně vysoké hodnoty jsme poněkud omezili .
Docílili jsme tak lepšího a objektivnějšího rozdělení než v roce 1991 .
Přednostové obecních úřadů si samozřejmě stěžují , že jim peníze nestačí .
To je první typický rys - ekonomika se transformuje , nevytváří tolik zdrojů , kolik je třeba a všichni se musí uskrovnit .
Jde však o to , aby stupeň šetrnosti , " utahování opasků " byl u všech okresních úřadů stejně intenzívní .
Tato metoda rozdělování nám ukázala i druhý rys - fakt , že skutečně potřeby moravských a slezských okresů byly podhodnoceny , takže v celkovém rozdělení na příští rok se jejich podíl zvýšil a loňský zdroj neshod se do značné míry podařilo odstranit .
Přesto si musím postěžovat , že řada moravských poslanců hlasovala proti rozpočtu , nebo se zdržela hlasování .
( kš )
JACQUES RUPNIK K OTÁZKÁM STŘEDNÍ EVROPY
První krize demokracie
Palby otázek - tak se dají přeneseně charakterizovat besedy různých význačných osobností se studenty fakulty sociálních věd UK Praha .
Besedy , které jsou oblíbené a atraktivní pro svou bezprostřednost a autentičnost odpovědí .
Besedy , které již pomalu na této fakultě přerůstají v tradice .
Pozvání přijal i známý francouzský politolog a publicista českého původu Jacques Rupnik .
Hovořil na téma střední Evropa dnes .
Výňatky besedy přinášíme našim čtenářům v následujícím textu .
Jak se díváte na současnou politickou situaci střední Evropy ?
Střední Evropa a její politická situace se dá charakterizovat jako vznikající demokracie .
Jedná se o celý koncept pluralismu .
Jsme svědky několika fází , jež se od sebe v žádném případě nedají oddělit .
Kontinuita je zřejmá .
1 . období : " jasný nepřítel " - vědomí " oni a my " jasně definuje nepřítele , kterého je třeba porazit .
A to se může podařit jen pomocí co největší opoziční síly , která se kolektivně dokáže postavit totalitní moci na odpor .
Je zde zjevná averze na politické strany jako takové .
Historicky toto období reprezentuje Solidarita v Polsku .
Občanské Fórum spolu s VPN v Československu a Demokratický svaz v Maďarsku .
2 . období : štěpení - jednotná " lidová opoziční fronta , jež se mezitím dostala k moci , se začíná pro názorové politické rozdíly dělit .
Nejprve na frakce , pak přímo do vnikajících politických stran .
V ČSFR to bylo štěpení OF , v Polsku prezidentská kampaň , . . .
3 . období : obrovská roztříštěnost - existuje mnoho maličkých i větších stran , většinou jen málo se lišících a nezřetelně polarizovaných , v praxi paralyzuje normální chod státu .
V parlamentu to vede k nechuti ke kompromisům a tím se , až na výjimky , zastavuje jeho nejzákladnější legislativní funkce .
Jednotlivé strany se napadají prakticky pro vše , není rozhodnutí , aby nebylo zpochybněno . . .
Jsme svědky první krize autority státu .
Neboli dostavila se první krize demokracie , jež se vyznačuje válkou suverenit , znevažováním všech institucí , parlamentu , policie . . .
Kde vidíte řešení ?
Řešením je volební zákon .
Kvalitní volební zákon a to většinový .
Současný volební systém poměrný , jako relikt období " jasného nepřítele " , je a už tehdy byl , chybný .
Volby nejsou , jak si tehdejší zákonodárci naivně mysleli , sčítání lidu a parlament není fotografie společnosti , kde má být zastoupen každý volič pomocí své strany .
Je to pochopitelné po 40 letech nesvobody a pramalých zkušenostech s funkcí základního pilíře demokracie .
Tento systém však vede zcela jasně do slepé uličky .
Typickým příkladem je dnešní Polsko a jejich nedávné volby .
Zúčastnilo se jich 100 politických stran a jejich " vítěz " získal 12 % hlasů .
Je zde nemožnost sestavení jakékoli koalice , získání většiny v parlamentu a tudíž vytvoření nějaké vlády s určitým programovým prohlášením .
Případné řešení bude však provizorní .
A toto nebezpečí hrozí nyní i v Československu , pokud nezmění svůj volební zákon .
Současný parlament však jen asi těžko odhlasuje zákon proti sobě .
Mohl byste uvést některé příklady volebních systémů v Evropě ?
Demokratické státy Evropy si vypracovaly volební systémy podle svých specifik .
Formy jsou různé , ale princip je jednoznačně daný .
Dílem je koalice neboli fungování .
Například Francie má systém dvoukolový .
V prvním kole každý volí svou stranu , ve druhém už mezi sebou soupeří jen dvě nejsilnější z prvního kola .
Nebo Německo používá kompromis mezi poměrným a většinovým řešením .
Většinový systém navíc umožňuje i volit osobnosti .
Ministr Klaus zde několik dní před vámi řekl , že současný parlament nepřijme většinový volební systém .
Co teď ?
Co s tím dělat ?
Uměle to nepůjde .
Doporučování se bude míjet účinkem .
Možná však , že Polsko bude impuls , memento .
V ČSFR převládá strach , že většinový systém posílí pozici ODS v Čechách a HZDS na Slovensku , což by vedlo k bipolaritě federace ( pravice kontra levice ) .
Je zde i problém národnostních menšin , jako hlavní faktor hovořící pro poměrný systém , neboť ty by byly čistě většinovým systémem " biti " .
Variant a kombinací , jak vše řešit , je mnoho .
Například ( a to netvrdím , že musí být přijato ) se může do Federálního shromáždění volit většinově a do národních rad poměrně .
Kde se bere nedůvěra lidí v jejich současné vedoucí představitele , které si sami vybrali ?
Nenásilné revoluce , které ve střední Evropě proběhly , byly revoluce dohodové , byly to revoluce , kterým předcházel celý proces , vývoj .
Nešlo o žádný vojenský převrat pravidelně se opakující v afrických či latinskoamerických zemích , ani o předem dohodnuté předání moci mezi vládnoucí garniturou a opozicí .
Zvláště na tuto druhou variantu se lidé stále ptají a věří různým zaručeným studiím .
Bojí se , že je někdo podvedl a jsou na to logicky velmi hákliví .
O podvod však v žádném případě nešlo , teď naposledy to zcela zřetelně ukazuje kniha Vladimíra Hanzela " Zrychlený tep dějin " - která přesně popisuje situaci jakéhosi " štábu " revoluce , jak operativně reaguje na tahy protivníka .
Tento proces trval dlouhou dobu , vládnoucí moc postupně ztrácela svou sílu díky různým faktorům ( ekonomika , Gorbačov , . . . ) a v okamžiku , kdy se s velikým rámusem přetrhl jeden článek řetězu ( DDR ) , se zhroutila úplně a revoluce vynesla do čela jiné lidi .
Někdy nové , někdy ne ( tzv . osmašedesátníci ) , ale vždy lidi v opozici .
A s tím se neumí dnešní občan ještě zcela vypořádat , že dávní spojenci jsou si nyní zase opozicí .
Dnes už není důležité , kdo byl komunistou a kdo ne .
Dnešní hledisko : 1 ) jak dodržuje současná pravidla ;
2 ) jak je kompetentní .
Klidně můžeme vyměnit všechny ředitele , soudce , profesory , ale musíme za ně mít náhradu .
Tím se dostávám k lustračnímu zákonu .
Neustálé to vracení , kdo " byl " a " nebyl " , snad až do roku 1948 , je blbost , absurdní ( vezměte jen , co by to znamenalo v Rusku ) , ale hlavně to odvádí od potřebné práce .
Až proběhne sjednocení západní Evropy , co pak bude se střední Evropou ?
Možná , že se vrátíme do časů našich dědů a podrobněji se podíváme na tehdy vzniklý geopolitický systém .
Globálně lze říci , že prostor mezi Ruskem a Německem bude buď pásmem zranitelných roztříštěných státečků se spory o menšiny , nebo přijme určitou možnost středoevropské integrace ( např . Polsko + Československo + Maďarsko , Pentagonála ) .
Je to otázka sfér ekonomického vlivu .
Ale jinak to nelze - jak dělat kapitalismus bez kapitálu ? .
Naše hospodářství musí dostat injekce kapitálu , aby se vzpamatovalo .
A tedy od koho ?
Již dnes se tento problém závislosti jeví skoro jako kolonizace .
Na Německu ?
Ano .
Ale je to i otázka napojování se na Evropské společenství , přirozená výhoda koridoru .
K tomu nejsou zapotřebí jen ekonomické podmínky , ale i politické , právní a demokratické .
Dnes ještě zjevně nelze připojit střední Evropu k Evropě - byla by to katastrofa .
Jak se liší střední Evropa od balkánských zemí ?
Balkánské země , to je další obrovský politický problém .
Jen zdánlivě se střední Evropou nesouvisí .
Zde je problém likvidace komunismu převeden do problému likvidace elit ( politických , ekonomických . . . ) .
Na Balkáně nebyla v takové míře občanská hnutí , disent , Solidarita , Charta , underground .
Je zde zoufalý nedostatek nových elit a s ním zároveň logicky snaha reálně restaurovat monarchismus .
Tyto snahy jsou o to pochopitelnější , když si uvědomíme , že zde volby vyhráli převážně , byť přejmenovaní , komunisté ( Iliescu , Alia , . . . ) .
A opozice má krále jako jedinou alternativu proti nim .
Nedávno jsem například hovořil s albánským králem v emigraci .
Ten se o své zemi vyjadřuje opravdu zvláštně : " U nás to bude zlé , počítám s občanskou válkou , naší podstatou je " vendeta " , Korsičané jsou proti nám kostelní ministranti .
Já jsem jedinou autoritou , jež je tomu snad schopna zabránit . "
Balkán , to je i nacionalismus .
Nacionalismus .
Nacionalismus jako důsledek konce rozdělení světa .
Dnes už máme jen jednu velmoc a ta se nechce nikde moc angažovat .
Válka v Perském zálivu a následné řešení palestinské otázky byla výjimka .
Každá země si může nyní své vnitřní problémy řešit sama a některé z nich se chovají jako utržené ze řetězu .
Avšak podívejme se na to z jiné stránky .
Pojem sjednocení Evropy je jasný ekonomický fenomén .
Proto tam nyní " leze " i Velká Británie se Skandinávií .
V tomto teritoriu je problém nacionalismu jako dezintegrujícího fenoménu dávno vyřešen .
Zbytek Evropy , tam je to jiné .
Dostávají se zde do souvislosti demokracie a národní prvky , což je spojeno se suverenitou .
Národ se dá definovat jako a ) svobodný lid ;
b ) tradice , jazyk , duch , historie . . .
Já bych zde zdůraznil onen svobodný lid .
Pro některé země znamená cesta z komunismu nutnost osamostatnit se .
Do této kategorie se dá zařadit Chorvatsko , pobaltské republiky , Albánie x Kosovo , Ázerbajdžán x Arménie ( tam je to oboustranné ) .
Vy jste nyní definoval jakýsi " pozitivní nacionalismus " .
Co s tím druhým , tím , co se projevuje třeba na Slovensku ?
Na Slovensku je to převážně , kromě jiných hledisek , boj o moc .
Kdo si zahrává s nacionalismem , nikdy neví , kdy se objeví ještě větší nacionalista , než je on sám .
Nehledě na to , že udržení Československa je nesmírně důležité pro celou střední Evropu a tudíž Evropu jako takovou .
GoGo
ROZHODNE TO PARLAMENT
( LN č . 287 )
Sdělení , že třetina poslanců má ještě další zaměstnání , mě zarazilo ne proto , že bych jim nepřála vysoké příjmy , ale že si myslím , že činnost v FS by je měla všechny zaměstnávat měrou vrchovatou .
Slyším - li pak nářky , pod jakým časovým tlakem parlament pracuje , chtěla by se mi zavolat na něj Havlíčkovo " Hoj , festine lente , ty náš parlamente " ( i s těmi dalšími verši ) .
Dále k výroku , že poslanec není hlásnou troubou svých voličů .
Takže : poslanec má mandát , tedy pověření od svých voličů , ale volič zůstává v jeho očích nadále nesvéprávným individuem , které nemá poslanci do jeho činnosti co mluvit .
Logicky domyšleno , nejsou závazné ani programy jednotlivých politických stran .
Volič může žádat referendum - pch !
milión podpisů pro nás nic neznamená ;
může se bránit výstavbě Gabčíkova a dalším ekologickým katastrofám - takové lapálie jeho zástupce nezajímají .
Je - li tomu tak , pak k příštím volbám nemusím chodit , protože ve Federálním shromáždění nebude nikdo , kdo - maje ode mne k tomu pověření - by tam zastupoval mé zájmy .
Jsem přesvědčena , že urážlivá slova o hlásné troubě by si žádný poslanec v " zavedených " demokraciích nemohl dovolit .
Nejsmutnější na všem je , že se v džungli stranických , partikulárních a mafiánských zájmů zcela zapomnělo na to , o co vlastně jde : o vytvoření demokratické společnosti svobodných lidí .
Z dopisu LUDMILY VLČKOVÉ , Hradec Králové
LOPRAIS VE ČTVRTÉ ETAPĚ NA DRUHÉM MÍSTĚ
Auriol vede " Dakar "
TUMU -
Čtvrtou etapu Rallye Paříž - Kapské Město , dlouhou 520 km s cílem v městě Tumu , stále ještě na území Libye , vyhrál Francouz Hubert Auriol na voze Micubiši a postoupil tak do čela celkové klasifikace .
Mezi motocyklisty byl nejrychlejší Francouz Peterhansel , na vedoucí pozici Itala Petriho to však nic nezměnilo .
Výborně si vedly naše kamióny : Loprais na Tatře dojel na druhém místě ( celkově třetí ) , Buchtyár skončil pátý .
Loprais má celkovou ztrátu na Peliniho 56 minut a 16 sekund .
Oscar pro sprintery
Sprinteři Krabbeová a Lewis získali " sportovního Oscara " , cenu pro nejlepšího sportovce roku , kterou na základě hlasování odborníků uděluje italský list Gazzetta dello Sport .
IDEÁLNÍ SNĚHOVÉ PODMÍNKY nejsou u nás na horách koncem roku obvyklé .
Vyvolaly nejen nápor rekreantů a dopravní kolaps v Krkonoších , ale i nelíčenou radost dětí .
Foto Ondřej Němec - LN
ÚSPĚCH V ALŽÍRSKU POTĚŠIL FUNDAMENTALISTY
Blahopřání z Teheránu
NIKÓSIE / PAŘÍŽ -
Írán a fundamentalistická hnutí na Blízkém východě oslavují vítězství Islámské fronty spásy ve volbách v Alžírsku .
Íránský parlament zaslal Frontě dopis , v němž se konstatuje , že " vítězství FIS prokázalo , že cesta k záchraně a překonání politických , hospodářských , sociálních a kulturních problémů je pouze cesta islámu a koránu " .
Černošští voliči jedou do volební místnosti ve městě Jozini v provincii Natal .
Kvůli problémům s dopravou byly v tomto městě volby o den prodlouženy .
Foto Reuter
Rekord k 1 . Máji
Nepřetržitým pracovním dnem se rozhodla počítačová firma Infinity oslavit letošní Svátek práce .
" Jak sám název firmy napovídá , mohli bychom pracovat od nevidím do nevidím , ale myslíme si , že 86400 sekund plného pracovního nasazení by bylo hodno zápisu do Guinnessovy knihy rekordů , " uvedl generální ředitel firmy Zbyněk Ságner .
Pietní vzpomínka u hrobu Antonína Dvořáka na vyšehradském hřbitově v Praze byla včera věnována devadesátému výročí skladatelova úmrtí .
Dvořák je patrně jedním z nejhranějších autorů na světě , především díky Novosvětské symfonii .
Ta měla premiéru v USA na podzim 1893 .
U hrobu Dvořáka promluvil profesor David Beveridge ( na snímku ) z Univerzity New Orleans .
Foto Zdeněk Merta - LN
Koalice se shodla na senátních volbách
Praha ( mst ) -
Zástupci koaličních stran se prakticky shodli na způsobu voleb do senátu .
Na včerejší tiskové konferenci ODA to sdělil její místopředseda Daniel Kroupa .
Jediným otevřeným problémem zůstává , zda budou volby dvoukolové , jak prosazuje vláda , či zda bude zvolen tzv . australský model podle návrhu KDU - ČSL .
Ten umožňuje při jedné návštěvě volební místnosti vykonat obě kola zároveň .
Kompromisní návrh KDU - ČSL , který byl koaličními stranami akceptován , spočívá v tom , že v prvních senátních volbách se bude volit v 81 volebních obvodech a v dalších letech do 27 jednomandátových obvodů složených ze tří menších okrsků .
Zatím zůstává otevřené , jakým způsobem budou vybráni senátoři pro jednotlivá funkční období .
ODA navrhuje , aby se délka funkčního období odvozovala od počtu obdržených hlasů .
Činnost politických stran bude financovat stát
Praha ( če ) -
Politické strany a hnutí budou v ČR financovány státem .
Zdrojem jejich dalších příjmů budou kromě členských příspěvků , výnosů z prodeje majetku a jeho pronájmu a příjmů z pořádání loterií , tombol , kulturních a politických akcí rovněž dary .
Vyplývá to ze zákona o sdružování v politických stranách a hnutích , který včera 120 hlasy přijala Poslanecká sněmovna ( 24 poslanců bylo proti , 17 se zdrželo ) .
Dary mohou strany získávat i ze zahraničí , přijmout je nesmějí pouze od státu a státních orgánů .
Strany mají nárok na roční příspěvek ve výši nejméně tří a nejvíce pěti milionů korun , pokud ve volbách získaly alespoň tři procenta hlasů .
Za mandát do sněmovny i senátu jim náleží půl milionu korun .
O příspěvky by strany mohly přijít v případě , že by předložily parlamentu neúplnou a chybnou každoroční zprávu o hospodaření .
Posuzovat ji bude Nejvyšší kontrolní úřad .
Nedostatky ve zprávě , například neuvedení dárců nad 100 tisíc korun od jednoho dárce , mohou vést až k návrhu na pozastavení či zrušení strany .
O tom by měl rozhodovat Nejvyšší soud na žádost vlády , případně prezidenta .
Vzhledem k tomu , že stát bude strany financovat , nesmějí tyto subjekty vyvíjet žádnou podnikatelskou aktivitu .
Občan ČR může být členem pouze jediné politické strany .
Zákon vstoupí v platnost od července letošního roku .
Stát přijde podle přijatého zákona činnost politických stran na více než 160 milionů korun , dosud to bylo ročně zhruba 70 milionů .
Strany a hnutí jsou povinny uvést své stanovy do souladu s normou do devíti měsíců od platnosti zákona .
Papež Jan Pavel II . si zlomil nohu
Řím -
Papež Jan Pavel II . , který si ve čtvrtek v koupelně zlomil nohu , se včera kolem poledne podrobil v římské nemocnici Gemelli operaci .
Oznámil to profesor Manni , jeden ze tří chirurgů , v jejichž péči se papež nyní nachází .
Rentgenové snímky , které byly včera dopoledne pořízeny , ukazují , že ke zlomenině pravé stehenní kosti došlo těsně pod kyčelním kloubem .
Vatikánský mluvčí Joaquin Navarro - Valls kategoricky popřel spekulace některých médií , podle nichž papež před pádem nebo po něm ztratil vědomí .
Nabobtnalina u Pitínského
DIVADLO :
Po dvou inscenacích Silné v zoologii ( v HaDivadle a v Divadle Na zábradlí ) J . A . Pitínský potřetí režíruje dramatický kus Stanislava Mráze .
Tentokrát - v Dejvickém divadle a s posluchači čtvrtého ročníku alternativní větve DAMU - jeho " panegyrii dramatickou veršem z ovzduší bohémy dospívající " , MASOPUST U SKŘÍTKŮ , napsaný roku 1916 .
Půvab a úspěch brněnské Silné v zoologii spočíval v tom , že Pitínský nechal především působit jazyk Mrázovy hry , vyšinutý do dokonalé archaičnosti .
Neladnost a nezdar pražské inscenace této hry se skrýval v jejím neinvenčně přebujelém směřování nad Mrázův text .
V případě Masopustu u skřítků Pitínský již zcela opouští " dostředivé tendence " , a tak spíše než o inscenaci hry můžeme hovořit o inscenaci na motivy hry .
Příběh z posluchárny akademie výtvarných umění o studentech , jejich modelkách , uklízečce a dalších figurkách tu slouží jako orientační bod pro jakousi procházku dějinami umění .
Od Hynaise k Dalímu , od egyptské poezie k futurismu , od tří Marií k Vinnetouovi .
Všechno se snahou po výrazném vizuálním cítění .
Nejsilnější se mi zdají být ta místa , kde je režie ještě vedena textem a kde jsou - pomocí mrázovského jazyka , stylizované akce , lehce nostalgické hudby - pevně drženy kontury scénických ( poetických ) obrazů .
Těch míst je však jen pár , neboť herci zbytečně často upadají do civilních poloh a s výjimkou Kristiny Maděričové se jim příliš nedaří reprodukovat kouzlo dramatikova krkolomného slohu .
S přibývajícím časem , s Pitínského novými a novými a od Mráze odchýlenými nápady , byť někdy ne nezajímavými , se pak navíc vkrádá pocit nepatřičnosti , samoúčelnosti těchto scén .
Sami herci před jedním takovým " nepatřičným " výstupem ironicky zvažují , nezbobtná - li jim inscenace přespříliš . . .
Přistupuji na tuto režisérovu hru .
Absenci " vyšší ideje " inscenace , jejího " smyslu souhrnného " však neospravedlňuje .
Martin J . Švejda
Tučňák Jaromír Jágr v posledním utkání Stanleyova poháru v souboji s washingtonským Burridgem
Foto ČTK
bude hrát v útoku spolu s Jaromírem Jágrem a Martinem Strakou .
Skončilo se také nekonečné čekání útočníků Krále a Smetáka , kteří včera večer definitivně odcestovali domů .
Fotbalová neděle v Praze
Spartu čeká v Č . Budějovicích vyprodaná tribuna
Praha -
Čtyřiadvacáté kolo fotbalové ligy se až na dnešní televizní zápas Liberec - Cheb odehraje celé zítra a Praha uvidí hned tři zápasy .
Největší událostí však bude zápas vedoucí Sparty v Českých Budějovicích .
Tribuna byla vyprodána už v pondělí a pořadatelé při pěkném počasí očekávají na deset tisíc fanoušků .
Č . Budějovicím budou chybět potrestané opory středové řady Poborský a Povišer .
Ani Sparta se nepředstaví kompletní .
Za karty bude chybět Novotný a o tom , zda nastoupí Chovanec , rozhodne lékař až po dnešním tréninku .
Na marodce zůstává Horňák , uzdravený Svoboda by měl zatím zůstat jen na lavičce .
Na TV Nova uvidíme souboj dvou nejlepších nováčků .
Liberec si sice na podzim odvezl z Chebu oba body , ale Západočeši pod vedením trenéra Bokši ještě neprohráli .
Domácím bude chybět distancovaný Janáček .
Po ligovém neúspěchu se Žižkovem a pohárovém na Slavii se chce Olomouc Praze pomstít na Dukle , které bude chybět nejlepší hráč , útočník Němec .
Zlín přivítá Ostravu stále bez Klhůfka , Dostála a Švacha , ke kterým přibudou potrestaní Krejčí a Klejch .
Baníku bude chybět znovu zraněný Poštulka .
Plzeň , která si v úterý v poháru udělala ostudu zařazením osmi náhradníků , přivítá Drnovice opět v plné síle .
V dresu hostí se zřejmě po osmiměsíční přestávce objeví Baránek .
Vítkovice mají v utkání s Hradcem zřejmě poslední příležitost uchovat si naději na záchranu , chybět jim však budou Kraut ( kotník ) a Basta ( třísla ) .
Kolo zítra večer uzavře večerní duel Slavie s Brnem .
Vedle množství zraněných budou domácí postrádat i potrestané trio Rusnák , Lerch a Novotný , a tak opět dostanou příležitost hráči z béčka .
Hostům bude vedle dlouhodobě zraněných Janšty , Šmída a R . Veselého chybět i nejlepší střelec Wagner ( čtyři žluté karty ) .
Program 24 . kola - sobota , 14.05 : Liberec - Cheb , neděle 10.15 : Žižkov - Bohemians , 15.30 : Zlín - Ostrava , Č . Budějovice - Sparta , Plzeň - Drnovice , Vítkovice - Hradec Kr . , Dukla - Olomouc , 18.30 : Slavia - Brno .
Arcibiskup Miloslav Vlk při projevu Václava Havla k zahájení výstavy .
Foto Lubomír Kotek - LN
Úvahy o přestěhování krajanů z JAR jsou předčasné
Praha -
Žádné konkrétní kroky pro přestěhování několika tisíc českých krajanů z Jihoafrické republiky , kteří se obávají dalšího vývoje v zemi , zpět do vlasti ministerstvo zahraničí zatím nepodniklo .
Uvedl to včera náměstek ministra zahraničních věcí Alexandr Vondra .
Úvahy tohoto druhu označil za předčasné .
Podle jeho slov není zatím nutné se v této záležitosti zvlášť angažovat .
" Pokud krajané projeví zájem o přestěhování do vlasti , samozřejmě to budeme nějakým způsobem řešit , " řekl .
Inaugurace nového afrického prezidenta by se podle Vondrových slov měla zúčastnit také delegace z České republiky .
Uvedl , že zatím není jasné , kdo ji povede , a podotkl , že ministr zahraničí Josef Zieleniec bude v době , kdy se má inaugurace konat , pravděpodobně v Lucembursku na zasedání ministrů Evropské unie .
Paradox povolení euthanasie
Praha ( ria ) -
První zemí , která legalizovala euthanasii , tj . usmrcení nevyléčitelně nemocného na vlastní žádost , je od konce minulého roku Nizozemsko .
Na mezinárodním semináři o soudním lékařství , který včera začal v Praze , řekl dr . Barend Cohen z Nizozemska , že počet euthanasií od té doby pravděpodobně klesl .
Zatímco v roce 1990 tamější lékaři tajně , např . vyšší dávkou morfia , " usmrtili ze soucitu " 2300 lidí ( údaj představující 1.8 % všech úmrtí vychází ze speciálních studií ) , nyní je od začátku roku hlášeno nejvýše 500 případů .
Podle nového zákona se totiž musí každý případ oznámit justici a teprve ta rozhodne , zda se lékař nedopustil vraždy .
Podle Barenda zatím nelze říci , nakolik se euthanasie provádí i nadále bez ohlášení a nakolik se nizozemští lékaři " legalizace " paradoxně bojí .
Nové zákony v ČR s povolením euthanasie nepočítají .
Bývalý náměstek ministra zdravotnictví Jan Šťastný řekl , že z témat , která se seminářem souvisejí , budou nově upraveny pouze otázky pitvy a transplantace orgánů .
Pitva by měla být co nejčastější , pokud se člověk během života nevysloví proti ( tzv . předpokládaný souhlas ) - toto přání ovšem nelze respektovat u kriminálních činů .
Dnes se pitvá asi polovina zemřelých .
Kromě případů trestného činu je to především při úmrtí dítěte do 15 let , podezření na chybnou léčbu , zneužívání drog , po úmrtí ve vězení a ve vazbě apod .
Zastřelil manželku v budově soudu
Olomouc ( and , pet ) -
V budově okresního soudu v Olomouci zastřelil v pondělí dopoledne jedenatřicetiletý P . T . svoji o rok starší manželku , předsedkyni senátu .
Manžel , který byl nedávno propuštěn z policejních služeb , použil ke třem smrtícím výstřelům legálně drženou pistoli ráže 6.35 mm .
Po činu byl justiční stráží zadržen a předán policii .
Motiv činu není dosud znám .
Vyšší celky se znakem a praporem
Konec podtitulku
Praha ( mrk ) -
Právo stanovit si vlastní symboly , tj . znak a prapor , je jednou ze zásad ústavního zákona o působnosti vyšších územních samosprávných celků ( VÚSC ) , jehož návrh vláda minulý týden schválila a předložila k posouzení parlamentu .
Zákon by měl podle premiéra Klause usnadnit další postup prací v oblasti územněsprávního uspořádání ČR .
Vládní předloha přesně vymezuje obecné a zřizovatelské působnosti VÚSC .
Pro výkon své působnosti by si měly VÚSC zřizovat orgány , jejichž podoba bude upřesněna až speciálním zákonem , a hospodařit by měly podle vlastního rozpočtu .
Jeho základem budou příjmy z podílů na daních , majetkové účasti celků na podnikání jiných právnických osob i z hospodaření s vlastním majetkem .
Doplňkem příjmové stránky budou dotace ze státního rozpočtu , půjčky a dary .
Hlavní výdaje budou naopak spojeny se zabezpečením úkolů VÚSC a poskytováním příspěvků na veřejně prospěšné projekty .
Do pravomoci VÚSC svěřuje návrh zákona rozhodnutí o připojení jedné obce k druhé ( se souhlasem ministerstva vnitra a daných obcí ) , vyšším celkům a jejich orgánům pak umožňuje účastnit se mezinárodních aktivit ( ovšem se souhlasem ministerstva zahraničí ) .
Z orgánů státu na VÚSC se převádí zřizovatelská pravomoc těch právnických osob a zařízení , které mají sídlo na území tohoto celku a jež poskytují veřejné služby , spadající do jeho působnosti .
Současně bude na VÚSC převeden majetek , k němuž mají tyto právnické osoby právo hospodaření .
Půjde o silnice II . a III . třídy , vybraná divadla , knihovny , galerie , muzea , střední školy , učiliště , domovy mládeže apod .
V oblasti školství bude povinností vyšších celků zabezpečovat základní síť středních odborných škol a gymnázií , podle vlastního uvážení mohou navíc zakládat i další školská zařízení .
Obdobně tomu bude i v oblasti zdravotnictví , sociální péče , dopravy a kultury .
Navrhovaný ústavní zákon by neměl vyvolat velký tlak na státní rozpočet , na druhé straně by hospodaření VÚSC nemělo být kryto zavedením nových či zvýšením sazeb existujících daní .
Otázka pro Pavla Tigrida , ministra kultury ČR
Je pravda , že za nejdůležitější úkol v křesle ministra považujete transformaci příspěvkových organizací v organizace neziskové ?
Vážně uvažujete o tom , že pak už by bylo možné ministerstvo zrušit ?
Změnit příspěvkové organizace v neziskové je skutečně úkol velmi důležitý .
My už dnes dokonce předjímáme zákon a přecházíme na systém grantový .
Pokud jde o jednotlivé zřizované instituce , chceme vytvářet orgány zvané správní rady , tvořené významnými osobnostmi z oboru , které by vlastně přebíraly kontrolní funkce ministerstva .
A s nimi ať se pak umělečtí šéfové srovnají .
Vlastní transformace příspěvkových organizací bude dlouhý proces .
Lidi v kultuře si slibují , že se okamžitě něco změní , ale to bude trvat , společnost to musí přijmout a absorbovat .
A neříkejte mi , že pak bych už mohl ministerstvo rozpustit .
Nikdy jsem to neřekl .
Jen jsem naznačil , že je třeba uvažovat o tom , zda to , to co jsme přejali z minulé éry , je nejsprávnější přístup k tomu , čemu se dneska říká kultura .
Například za první republiky samostatné ministerstvo kultury neexistovalo .
( em )
Italské soudy odebírají pasy
Řím -
Asi patnácti bývalým italským poslancům , jejichž případnou účast v korupčních skandálech minulých let vyšetřují soudní orgány , byly odebrány cestovní pasy .
Mezi postiženými jsou bývalí milánští starostové C . Tognoli a P . Pillitieri , bývalý ministr P . C . Pomicino a bývalý generální tajemník sociálních demokratů C . Vizzini .
Soud zatím nerozhodl o žádosti prokuratury , aby byl pas odebrán i bývalému generálnímu tajemníkovi socialistů a premiérovi B . Craximu .
Omluva Vladkovi
Redakce bratislavského Večerníku se omlouvá expremiérovi Vladimíru Mečiarovi a bývalé ředitelce sekretariátu premiéra Anně Nagyové za zveřejnění článku 26 . dubna pod názvem " Bude Vladko kolébat ? " .
Uvedl to včera deník Republika .
Večerník minulý týden napsal , že " několik let dobře utajovaná láska mezi Vladkem a jeho pravou rukou Aničkou , kteří ještě donedávna spolu míchali karty na výsluní politického nebe , by měla za pět až šest měsíců přinést zasloužený plod ve prospěch naší domoviny " .
Večerník současně vyzval rakouskou agenturu APA , aby dementovala svou zprávu , v níž s odvoláním na bratislavský Večerník uvedla celá jména bývalého premiéra a ředitelky jeho sekretariátu .
( ag )
České národní povstání Před padesáti lety vypuklo Slovenské národní povstání jako přiznání se k ideálům společného demokratického státu .
Bylo tvrdě potlačeno .
Teprve pozvolna se probíjela sovětská armáda od Dukly na ostatní území .
Slovenské národní povstání se stalo symbolem boje za svobodu a bylo vždy vzpomínáno .
Letos při jeho 50 . výročí ho Slovenská republika vyhlásila zákonem za státní svátek .
Zajímá mne , proč se tak málo mluví a připomíná České národní povstání .
Je v západní vojenské a politické literatuře a historii vysoce hodnoceno jako přínos k rychlejšímu ukončení války a zamezení vyšším ztrátám na životech .
Pravda , nevzbudilo nadšení u sovětského vojenského velení , které plánovalo začít ofenzívu až kolem 14 . května .
Nadšení nevzbudilo ani u velké části našich politiků - zvláště komunistických .
Až okolo roku 1968 se začalo vykládat , že české povstání bylo vedeno a iniciováno komunisty .
To neodpovídá pravdě , bylo to povstání spontánní , lidové .
Zajímala jsem se , proč po roce 1989 nenalezlo České národní povstání svoje čestné místo v historii .
Dozvěděla jsem se , že v červnu 1990 byl podán návrh zákona do tehdejší ČNR , že proběhlo mnoho jednání - a dosud nic .
Dramatický průběh oněch pěti dní , kdy se povstalci nedočkali slibované pomoci , byl podpořen jen dočasnou přítomností Vlasovovy armády , která skutečně Prahu po dva dny bránila .
Na obraně města se podíleli Sokolové , Orel , DTJ , skauti , ženy a muži všech povolání .
Nezapomínejme na téměř 3000 obětí těchto pěti slavných dnů .
Těm všem padlým i živým je třeba vzdát čest .
Nacisté plánovali zničení Prahy a masové represe proti obyvatelstvu .
Americká armáda byla sice u Plzně , ale dále postupovat nesměla .
Sovětská armáda byla u Ostravy , u Brna a na německém území .
Pražské povstání značně překvapilo okupující mocnost a znemožnilo nacistům realizovat jejich kruté plány .
Pětidenní těžké boje povstalců v Praze začaly voláním rozhlasu o pomoc .
Málo ozbrojení občané ( bylo jich asi na 80 tisíc ) zabránili destrukci města i průniku dvou obrovských tankových kolon do města .
Dočká se historie i pár tisíc žijících bojovníků pravdivého obrazu a svého uznání ?
Z dopisu Slávky Peroutkové , Praha
Co - kdy - kde 4 . 5 . : Malé divadlo v Českých Budějovicích uvádí dnes ( 19.00 ) v premiéře hru Anny Furseové Augustina v režii Michala Bartoníka j . h .
Příbramské divadlo uvádí dnes večer ( 19.30 ) premiéru Molierova Zdravého nemocného v režii Rudolfa Roučka j . h . a s Rudolfem Leitnerem v titulní roli .
Výběr z díla Jana Smetany je k zhlédnutí v Univerzitní galerii ZČU v Plzni , Jungmannově ul . ( do 28 . května ) .
Masarykovo demokratické hnutí pořádá zítra ( 17.00 ) další ze svých podvečerů v Divadle Kolowrat , které moderuje režisér Jan Kačer .
Tématem bude Současné evropanství očima odkazu TGM .
Milán -
Včerejším zápasem Velká Británie - Rakousko skončily na hokejovém MS v Itálii boje v základních skupinách .
Během úterý se zbývající postupující mužstva přesunula do Milána , kde se systémem k . o . utkají o titul světových šampionů .
České reprezentanty čeká zítra celek Kanady a vítěz tohoto duelu se v semifinále střetne s lepším z dvojice dnešních soupeřů Švédsko - Itálie .
Rusové nastoupí dnes proti USA a postupující v semifinále narazí na vítěze zítřejšího zápasu Finsko - Německo / Rakousko .
O udržení si to v pátek v Bolzanu rozdají kolektivy , které skončily na posledních místech ve skupinách , tedy Norové a Britové / Rakušané .
Ze čtvrtfinále ČR - Kanada připravuje Česká televize přímý přenos od 15.55 hod . zřejmě na kanálu ČT 1 .
Zhruba devadesátiminutový záznam ze zbývajících třech čtvrtfinálových klání se bude vysílat ve čtvrtek na ČT 2 od 22.35 hod .
Přijede i mistr světa Ullrich
V pátek začíná Závod míru o
Cyklisté na sněhu ?
Konec podtitulku Praha ( šv ) -
Prologem v Táboře bude v pátek zahájen desetietapový cyklistický Závod míru , který se opět pojede jen po silnicích České republiky .
Letošního ročníku se zúčastní pouze 13 národních týmů , ačkoliv jich bylo pozváno 25 .
" Osobně mě mrzí , že tu neuvidíme Italy a Francouze , po nichž jsme nejvíce toužili .
Na druhou stranu tu budou Němci i s mistrem světa Ullrichem , " říká ředitel závodu Pavel Doležel .
Italové a Francouzi odřekli prý účast poté , kdy třicítka závodníků v obou zemích nečekaně přestoupila k profesionálům , takže amatéři nebyli schopni postavit kvalitní družstvo .
Chybět budou však i skandinávské země , Španělé , Portugalci , Belgičané a další cyklistické velmoci .
Přijedou tedy tradiční účastníci - postsovětské a postkomunistické země v čele s Ruskem , Polskem a Slovenskem , doplněné o Němce , Švýcary ( vede je bývalý trenér NDR Wolfram Lindner ) , Holanďany a Australany .
Trenér ČR Jiří Daler včera definitivně oznámil šestici svých svěřenců , kteří se pokusí zopakovat loňský historický úspěch , kdy na stupních vítězů stálo české trio Bílek , Trkal , Padrnos .
V nominaci jsou : Pavel Padrnos , Jaroslav Bílek ( oba TICO Praha ) , František Trkal , Miloslav Kejval , Tomáš Velecký a Vladimír Švehlík ( všichni Husqvarna ZVVZ ) .
Náhradníky bez určení pořadí jsou Slavomír Heger , Petr Konečný a Daniel Kovář .
Bronzový medailista z MS 1993 Lubor Tesař je omluven pro zranění kolena .
Celková dotace závodu je stejná , jako vloni - činí 43505 marek .
Hlavním sponzorem je Agrobanka , souhrnně přispěvatelé darují pořadatelům za reklamu pět milionů korun .
Závod měří 1348 km a na trati je zatím jediný problém .
Lysá hora , kde bude dojezd 5 . etapy dosud , je pokryta vrstvou kolem 60 cm sněhu .
Bayern znovu vede
Praha ( mel ) -
Fotbalisté Bayernu se po včerejší výhře v dohrávce nad Norimberkem ( 5 : 0 ) vrátili na první příčku německé bundesligy s jednobodovým náskokem před Kaiserslauternem .
Smutným hrdinou zápasu byl libero Kubík v dresu Norimberku , který viděl krátce před druhou brankou červenou kartu a v rozhodujícím utkání o záchranu v Dortmundu bude svému týmu v sobotu chybět .
Otázka pro Tomáše Dvořáka , čtvrtého desetibojaře z letošního HME atletů v Paříži Jaké máte plány před nadcházející letní sezonou ?
" Zítra odlétám do Španělska , kde se o víkendu zúčastním ve Valladolidu svého prvního desetiboje .
Půjde však především o rozzávodění , protože od HME jsem trénoval jen pět týdnů .
I tak bych měl být schopen splnit limit pro evropský šampionát v Helsinkách ( 7950 b . pozn . red . ) .
Za další tři týdny mě čeká prestižní závod v rakouském Götzisu .
Začátkem července se v Lyonu koná finále Evropského poháru a v případě , že bude zdravotně v pořádku Robert Změlík , není Česko bez naděje na dobré umístění .
Jestliže se mi podaří zlepšit se v tyči a disku , mohu na srpnovém ME v Helsinkách skončit do desáté příčky .
O manažerské zázemí se mi od jara stará marketingová společnost SportPro , která je zároveň mým sponzorem . " ( nov )
Zítra v LN : Písničky vymýšlím přímo na místě , slibuje Bob Neuwirth týden před pražským koncertem s Johnem Calem v rozhovoru pro Národní 9
Arafat požádal o odklad převzetí Gazy a Jericha
Káhira -
Izraelský premiér Jicchak Rabin včera prohlásil , že palestinský předák Jásir Arafat požádal o dvou až třítýdenní odklad , který by umožnil Palestincům připravit se na převzetí správy nad autonomními územími v pásmu Gazy a v Jerichu na západním břehu Jordánu .
" Máme zájem na relativně rychlém předání moci palestinské autonomní správě , avšak včera se ukázalo , že šéf Organizace pro osvobození Palestiny žádá ještě dva nebo tři týdny , neboť Palestinci na ně dosud nejsou připraveni .
Pravděpodobně mu vyhovíme , " řekl Rabin po podpisu dohody o omezené palestinské autonomii .
Praha ( haš ) -
Udílet Řád Stříbrného nebo Zlatého lva namísto tradičního lva bílého navrhl včera v ústavněprávním výboru sněmovny poslanec O . Zemina ( ODS ) .
" Nahání mi hrůzu , kdo všechno jej obdržel , " odůvodnil svůj názor .
V diskusi nad předlohou zákona o státních vyznamenáních ČR dále doporučil přejmenovat navrženou Medaili za zásluhy na Medaili A . Švehly .
Zavádět do názvů nových vyznamenání jména historických osobností kromě T . G . Masaryka však ostatní poslanci včetně předkladatele zákona V . Koronthályho ( KDS ) odmítli .
" Mám pochybnosti i o TGM , dalších jmen ovšem rozhodně použít nelze , " komentoval kontroverzní postoje české veřejnosti k postavám národní minulosti M . Benda ( KDS ) .
Poslanci zatím nerozhodli , zda je vhodné , aby projednávaný zákon zakazoval nošení některých řádů z období totality .
Podle J . Vyvadila ( ČSSD ) by takové opatření mohlo být zneužito jako politická reklama komunistů .
Ani nacistická vyznamenání zákon výslovně nezakazuje , dodal .
Nové Řády Bílého lva a TGM mají být předávány ve stanovených tzv . řádových dnech , což podle poslanců zvýší jejich prestiž .
Náznak schůdné cesty začátkem týdne naznačil Clintonův předchůdce George Bush .
Základním stavebním kamenem jeho návrhu je začít chápat Aristida nikoli pouze jako vyštvaného demokratického vůdce , ale - možná realističtěji - jako politického avanturistu , který pro opravdový smír ve vlastní zemi nedokáže hnout ani prstem .
Prezident Aristide , řekl Bush , není ochoten přistoupit na kompromis .
Tím , že útočí na politiku prezidenta Clintona , útočí na ty , kteří se mu snaží co nejvíce pomoci , dodal bývalý prezident .
Přistoupit na Bushovo stanovisko a nechat Aristida , aby sám sklidil plody toho , co zasil , by možná Clintonovi nebylo tak docela proti mysli .
Bohužel by to zároveň znamenalo jednoznačné porušení předvolebních slibů .
Clinton se přece zavázal pomáhat haitské demokracii - kterou tehdy , možná poněkud slepě , svázal s Aristidem .
Realistický odhad dalšího postupu USA vůči Haiti tedy napovídá , že v zájmu Bílého domu je pokud možno prodlužovat současný status quo .
Kdo na tuto politiku doplatí ?
Samozřejmě haitští uprchlíci pokoušející se o azyl v USA .
Jejich počet - v přímé závislosti na řádění Cedrasových mužů - nezadržitelně roste .
Bručoun , který zavinil havárii , opět na svobodě
Medvěd , který byl v noci na neděli po srážce se třemi automobily ve Štýrsku poraněn , byl znovu vypuštěn do přírody .
Asi čtyřletý , 150 kilogramů vážící bručoun byl včera ze svého dočasného lazaretu v zoologické zahradě v Mauternu dopraven na nedalekou horskou louku .
Jeho identifikaci v budoucnu umožní známka na uchu .
Medvěd , který havárii zavinil , zůstal po střetu s automobily ležet v příkopu .
Přivolaní veterináři zvíře uspali a dopravili k ošetření .
Lékařská prohlídka ale prokázala , že kromě pohmožděnin nedošlo k vážnějším zraněním .
Ekologická organizace WWF se v Rakousku v posledních letech pokouší o opětovné rozšíření medvědů , kteří byli v minulém století vyhubeni .
V současnosti žije v horských oblastech asi deset nově vypuštěných medvědů a jejich potomků .
Postižený medvěd ale do této skupiny nepatří a odborníci se domnívají , že je jedním z více kusů , kteří sami přešli hranici ze Slovinska do Rakouska .
( ag )
Úpadek ukrajinského hospodářství pokračuje
Kyjev -
Ukrajinské hospodářství pokračuje nadále na své sestupné dráze .
V prvním čtvrtletí letošního roku klesl hrubý domácí produkt proti stejnému období loňského roku o 34 procent .
Podle ukrajinského ministerstva statistiky klesl ukazatel národního důchodu proti prvnímu čtvrtletí loňského roku o 36 procent .
Průmyslová produkce se snížila o 38 procent , přičemž pokles byl zaznamenán ve více než třech čtvrtinách všech průmyslových podniků .
Produktivita práce klesla o 32 procent .
Nejhůře postiženo bylo hutnictví železa , chemický a ropný průmysl .
Výrazný pokles nastal také v lehkém průmyslu , papírenství a strojírenství .
Motorismus
Úvodní podnik MS superbiků v anglickém Donington Parku .
Uhodli jste ?
Olomouc -
Sport dnes
Liberec -
Stan s výstavou " Alternativa k dálnici do Drážďan existuje " poputuje z Václavského náměstí , kde byl rozbit včera , po osmnácti našich i německých městech v plánované dálniční trase .
Společná česko - saská iniciativa se snaží probudit zájem o dopravní řešení , které v daleko menší míře naruší přírodně cenná území Českého středohoří , Labských pískovců , Saského Švýcarska atd .
Ekologicky žádoucí trasa by překročila Krušné hory u Chomutova .
Už vybudovaných částí dálnice využijí kamióny k cestě do Lovosic , kde se staví překladiště na vlak .
( črk ) Foto Zdeněk Merta - LN
" Sem by se měly vejít tři třídy , " říká nešťastně Jana Vášová .
Speciální škola J . A . Komenského , jež integruje zdravé a postižené děti , se kvůli nedostatku prostor dostala do kritické situace - nový školní rok musí zahajovat na ulici , resp . na trávníku parku na Kampě .
( vl )
FOTO : MAFA -
MICHAL RŮŽIČKA
Frank v nebezpečí
" Evropský měnový systém , směnný mechanismus evropských měn , by explodoval , " odpověděl včera francouzský ministr financí Michel Sapin na otázku , jaké by byly následky případného odmítnutí maastrichtských dohod o Evropské unii v zářijovém referendu .
" Postavení německé marky by ještě více zesílilo a naděje , že by Francie mohla dosáhnout částečné peněžní suverenity , by zmizela , " uvedl ministr Sapin .
poznámky
LICHÝ EFEKT
Poslanci za LSU a ČSSD podali iniciativní návrh na neprodlené svolání schůze FS , která by se měla zabývat řešením státoprávních otázek - tato informace zazněla na včerejší tiskové konferenci LSU .
Stačil jeden telefonát , abychom zjistili , že žádný takový návrh oficiálně podán nebyl .
Důvod ?
Iniciátoři dosud nesehnali potřebných třicet podpisů poslanců z každé sněmovny , aby schůze obou komor FS mohly být předčasně svolány .
Pod iniciativu se zatím k poslancům obou jmenovaných stran připojili pouze zákonodárci z KDH .
K čemu však takový spěch , když schůze FS je řádně svolána na 22 . září , přičemž do té doby musí výbory FS projednat legislativní předlohy týkající se právě státoprávních problémů , které parlamentu předloží vláda ? !
LSU se včera nechala slyšet , že dohody ODS a HZDS jsou nelegální , neboť rozhodnutí o řešení státoprávních otázek patří parlamentu .
Ani ODS , ani HZDS však nic takového nepopírají .
Navíc , ať se nám to líbí či nelíbí , bez dohody dvou nejsilnějších parlamentních stran ( která bude před každým rozhodnutím ve FS stvrzována závazným podpisem jejich klubů ) neprojde v parlamentu ani myš .
Podaří - li se i přesto opozici svolat předčasnou schůzi FS pár dnů před konáním schůze řádné , nebude mít žádný racionální efekt .
Milíčův dům dětem
Praha ( nak ) -
Po roční rekonstrukci byla včera za přítomnosti starosty Prahy 3 Michala Borse v Milíčově domě otevřena takzvaná Speciální mateřská školka pro zdravé i handicapované děti .
Jak nás informovala její ředitelka Hana Hlaváčková , budou děti rozděleny do čtyř tříd .
Pro postižené děti jsou vyhrazeny dva ročníky , které by jim měly usnadnit zařazení do normálního života .
" Výhledově bychom chtěli spolupracovat s již fungujícím integračním centrem pro tělesně i mentálně postižené , " uvedla Hana Hlaváčková .
Milíčův dům sloužil původně jako útulek pro děti ze sociálně slabých a rozvrácených rodin , v době nacismu v něm pak nacházely útočiště děti ze židovských rodin .
Pravomoci občanských komisí
Praha -
Podle tiskového mluvčího ministerstva vnitra ČR Bohuslava Ventury jednání vedoucích činitelů ministerstva se zástupci občanských bezpečnostních komisí k návrhu zákona o občanských komisích vyústily ve shodu , že by komise neměly mít rozhodovací pravomoc a také nemohou zasahovat do přímého výkonu práce policie .
Projednávaný návrh zákona ještě není ani v paragrafovaném znění a občanské komise jsou charakterizovány jako poradní a kontrolní občanský sbor .
Už včera trénovali belgičtí fotbalisté v Praze na Strahově - mezi Scifem ( vlevo ) a van der Elstem střílí Emmers
O favoritovi se nemluví
FLUSHING MEADOW : ZE STOVKY NEJLEPŠÍCH CHYBÍ JEN DEVĚT
Američan Jimmy Connors je doslova živým inventářem tenisového mistrovství USA , které už odstartovalo v New Yorku .
Poprvé hrál na tomto turnaji v roce 1970 , takže letos nastoupí již podvaadvacáté .
A na dvorec vstoupí jedna z největších atrakcí čtvrtého grandslamového turnaje sezóny stylově , ve středu 2 . září , kdy oslaví své čtyřicáté narozeniny .
Jeho soupeřem bude na dvorcích v areálu Flushing Meadow brazilský antukový specialista Oncins , kterému při prvním Connorsově startu v New Yorku byly pouhé dva měsíce .
V minulém ročníku amerického šampionátu postoupil " Jimbo " , jak je Connors přezdíván , až do semifinále , kde podlehl svému krajanovi Courierovi .
Ve sbírce ovšem má pět titulů z let 1974 , 1976 , 1978 , 1982 a 1983 .
Dosud hrál Connors v New Yorku 113 střetnutí , z nichž v 97 odcházel z kurtu vítězně a letos má možnost překonat rekord Chris Evertové , která zde vyhrála 101 krát .
Čtrnáctidenní soutěž slibuje být vzrušující podívanou na výkvět světového tenisu .
Je zajímavé , že tentokráte nikdo nemluví nahlas o vyloženém favoritovi .
Na kurty nastoupí 91 ze stovky nejlepších tenistů včetně světové jedničky Couriera .
Z bývalých vítězů U . S . Open je do soutěže přihlášen Becker , Lendl , Sampras , Edberg , John McEnroe , Connors a v soutěži žen Selešová , Sabatiniová , Grafová a Navrátilová .
Většina nasazených hráčů má pro první kolo přijatelný los .
Snad s výjimkou Beckera , který se utká s mužem dělového servisu Američanem Currenem .
Proč pochyby o Němci ?
Byl postižen prudkými střevními potížemi , kvůli nimž v pátek nenastoupil proti Lendlovi na Hamletově poháru na Long Islandu .
Jak si s tím poradí jeho oslabený organismus ?
Za nejzajímavější zápas prvního kola je považován souboj Chorvata Ivaniševiče ( nasazen jako č . 5 ) a Švýcara Rosseta , který v Barceloně porazil Ivaniševiče ve třech setech a získal olympijské zlato .
Chorvat si nenechal porážku dlouho líbit a před týdnem v New Havenu ji Švýcarovi oplatil .
Budeme moc zvědavi , jak si povede Petr Korda ( 6 ) .
Při Hamletově poháru , kde během soboty a neděle bez ztráty setu porazil Edberga a Lendla , hrál výborně .
K tradičně tvrdému podání tentokráte přidal i dobrý servis .
Jenže hned na úvod ho čeká Španěl Emilio Sanchez a ten dokáže být nepříjemný nejen na antuce .
V soutěži žen bude stát za to sledovat třetí nasazenou Martinu Navrátilovou .
Před zářijovým zápasem s Connorsem tvrdí , že hraje v nejlepší formě posledních let .
Martině stojí v cestě klan Malejevových .
Nejprve se utká se sedmnáctiletou Magdalenou a v případě očekávaného postupu nejspíš narazí na devátou nasazenou Manuelu .
Z kola venku jsou už první zástupci čs . tenisu , Střelba a Švíglerová .
Ženy : Zardová ( Švýc . ) -
Škola se sponzory České Budějovice ( ria ) -
O česko - anglické gymnázium se dnes rozšiřuje struktura osmi státních středních škol a gymnázií církevního i soukromého charakteru v Českých Budějovicích .
26 žáků , vybraných pohovorem ze 140 zájemců čeká týdně 12 hodin angličtiny , v druhém ročníku se budou některé předměty vyučovat už přímo v anglickém jazyce .
Roční školné ve výši sedmi tisíc korun na žáka pokryje spolu s dotací ministerstva školství provozní náklady a mzdy dvou stálých učitelů a šesti externistů .
Finanční prostředky na nákup technického vybavení a učebnic poskytly Nadaci česko - anglického gymnázia , která je zřizovatelem školy , Jaderná elektrárna Temelín , obchodní společnost CCS International , Investiční banka a Radio Faktor .
Podle ředitele Jana Zahradníka je při zřizování soukromé školy nejsložitější sehnat prostory .
Dvě učebny a kancelář nakonec gymnáziu pronajalo Střední odborné učiliště stavební .
Poddůstojníci mlátili nováčky
Trestní oznámení na čtyři vojáky základní služby podal k Vojenské prokuratuře v Plzni velitel vojenského útvaru Radošov u Karlových Varů plukovník Bedřich Švehla .
Minimálně v jednom případě prý šikanovali mladé vojáky .
Dva nováčci základní služby uvedli , že v polovině srpna je v noci , když byl dozorčí posádky pryč , starší vojáci postupně pozvali k sobě na pokoj , kde je nutili říkat , kolik jim zbývá dnů do civilu , a pak je mlátili řemenem přes zadek .
Došlo i na rány pěstí do hlavy a škrcení .
Oba zbité vojáky převezli druhý den na čtrnáctidenní pozorování do karlovarské vojenské nemocnice .
Jeden z nich údajně špatně slyšel na jedno ucho , druhý měl zakrvácenou sítnici v oku .
Oba měli modřiny a podlitiny .
Dnes se bez trvalých tělesných následků vracejí k posádce .
" Dvě facky ještě nejsou šikana , " obhajoval se včera jeden z obviněných desátníků ze Slovenska .
" Jeden mi totiž dlužil 80 korun a nechtěl je vrátit , druhý zase nadával kamarádovi do špinavých Maďarů . "
Ostatní vojáci základní služby v protokolech víceméně vypovídali , že nic neslyšeli a neviděli .
" Byli to lemplové .
Kdyby je nezmlátili mazáci , asi bychom to časem udělali my , " řekl nám jeden z vrstevníků poškozených vojáků .
" Vojsko je součást společnosti a současné procesy zasahují i k nám , " hodnotí některé příčiny šikanování plukovník Švehla .
" Vojáci základní služby mají více volného času než dřív a neumějí ho využít .
Podporuje se více individualismus , ve filmu a v televizi se objevuje kult násilí .
Také se projevují sociální rozdíly , někteří záklaďáci přicházejí z bohatých rodin , druzí z chudších .
Profesionalizace armády je určitým řešením , ale znám i drastické případy šikanování v americké armádě a v bundeswehru . "
Plzeňská Vojenská prokuratura se případem v Radošově bude zabývat .
Zatím však není jasné , kdy zahájí šetření , neboť je v současnosti zahlcena jinými případy .
Další vítězství fundamentalistů
LIBANON -
VOLBY :
Bejrút -
Kandidáti z řad fundamentalistického hnutí Hizballáh a prosyrští politici se stali jasnými vítězi druhé etapy všeobecných voleb v Libanonu , které se v neděli konaly v libanonské metropoli Bejrútu a v horských oblastech , které ji obklopují .
Volili prakticky jen libanonští muslimové , zatímco křesťané hlasování bojkotovali .
Libanonský parlament vzešlý z voleb bude " legální , ale ne legitimní " , jestliže bude volební účast příliš nízká , prohlásil v Bejrútu libanonský ministr vnitra Samí Chatíb .
O jugoslávském premiérovi se bude hlasovat v parlamentu
JAK DLOUHO VYDRŽÍ MILAN PANIČ
Bělehrad -
V parlamentu srbskočernohorské Jugoslávie byl včera předložen návrh vyslovit nedůvěru federálnímu premiérovi Milanu Paničovi , protože na londýnské mírové konferenci údajně dostatečně nehájil jugoslávské zájmy .
Žádost o hlasování o této otázce podpořilo 68 členů vládnoucí Socialistické strany a jejího spojence Radikální strany .
Parlament srbskočernohorské Jugoslávie má v současnosti celkem 178 členů .
K odvolání Milana Paniče z funkce premiéra jsou zapotřebí dvě třetiny hlasů .
Útoky na cizince pokračovaly ve východoněmecké Chotěbuzi
Chotěbuz -
Okolo 150 přívrženců pravicově radikální scény v Chotěbuzi se v noci na včerejšek pokusilo přepadnout ubytovnu žadatelů o azyl , v níž nyní žije na 1000 cizinců ze 25 zemí .
Útočníci vykřikovali nacionalistická hesla a napadli pořádkové síly kameny a zápalnými lahvemi .
Extremisté poškodili několik osobních aut , z nichž jedno převrátili a zapálili .
Jedné z přítomných novinářek vystřelili startovací pistolí před obličejem tak , že musela vyhledat lékařské ošetření .
Po zhruba tříhodinových srážkách se policistům podařilo vytlačit výtržníky z bezprostředního okolí cizinecké ubytovny směrem k nedalekému sídlišti .
Osmadvacet osob pořádkové síly zatkly .
Svobodná zóna není přínosem
Ostrava ( jsl ) -
První svobodné celní pásmo v Československu nesplňuje očekávání .
Vzniklo v Ostravě přesně před rokem a mělo sloužit k rozvoji města , vytvořit nová pracovní místa .
Práci ve Free zóně však momentálně našlo jen 17 lidí .
Jejich stav přechodně doplňují brigádníci .
" Výroba ve svobodném celním pásmu , která měla být hlavní naší činností , je zatím omezená .
Srpen , kdy jsme vydělali 90000 korun , byl výjimečný , " stěžuje si v pořadí už třetí muž v čele akciové společnosti Free zone Ostrava Oldřich Rohan .
Společnost také čeká na vyjádření Ústřední celní správy ČSFR , protože zatím ani celníci nemají úplně jasno v tom , co vlastně pracovníci Free zóny mohou , a co ne .
Bude Super od ledna zase levnější ?
DŮVODEM KE ZDRAŽENÍ BENZÍNU NENÍ NEDOSTATEK ROPY
Od 1 . září se zvýšily sazby daně z obratu u automobilových benzínů .
Zároveň skončila doba dohodnutých cen .
Je tedy možné , že u různých čerpadel zaplatíte za stejné množství různé částky .
Podniky Benzina a Benzinol však budou po dobu asi dvou měsíců udržovat stávající ceny .
Využijí k tomu prostředky , které z rozhodnutí vlády od května ukládaly na zvláštní účty ( o přesných pravidlech jejich použití bude federální ministerstvo financí jednat s distributory ve čtvrtek ) .
Předpokládá se , že nové sazby daně z obratu po vyčerpání prostředků na zvláštních účtech zvýší cenu benzínu asi o 1.50 Kčs na litr .
Představitelé federálního ministerstva financí zároveň uvádějí , že takto stanovená cena bude odpovídat úrovni , která vznikne od 1 . 1 . 1993 po zavedení nové daňové soustavy ( spotřební daně a daně z přidané hodnoty ) .
Podle našeho výpočtu konečné ceny v nové soustavě by litr benzínu Special měl stát asi 17.50 Kčs .
V tomto případě tedy zvýšení sazby daně z obratu odpovídá budoucímu vývoji .
U benzínu Super je však situace jiná .
Jeho výrobní cena se od benzínu Special výrazně neliší .
Současný dvoukorunový rozdíl v ceně jednoho litru je způsoben především odlišným stanovením daně z obratu .
Podle našich odhadů by litr benzínu Super v podmínkách platných po 1 . lednu 1993 ( kdy daňové zatížení obou druhů bude stejné ) měl stát přibližně 18 , 10 Kčs , samozřejmě za předpokladu , že současné výrobní náklady rafinérií zůstanou v podstatě zachovány .
Po zvýšení daně z obratu však vychází pro konec letošního roku cena vyšší ( asi 19.50 ) .
Zdražuje - li se benzín , jedním z důvodů může být i snaha omezit jeho spotřebu .
Zeptali jsme se proto vedoucí oddělení dovozu ropy a . s . Chemapol Jany Hejskové , zda v dodávkách nedochází k výpadkům .
" Ropy teče dost , i když v Rusku byly určité problémy s novou registrací vývozců , " uvedla Jana Hejsková .
" Od 1 . 9 . totiž exportéři surovin musí mít nové licence .
Vyžadovaly se určité znalosti a praxe .
Ruské ústřední orgány totiž v obavě před výprodejem národního bohatství chtěly počet vývozců surovin omezit .
Ale v náš neprospěch se nic nestalo .
Dodávky jsou plynulé a smluvní cena je příznivá . "
Jejich řeč BÁSNICKÝ DEBUT , JENŽ JE A NENÍ PŮVODNÍ
Intertextualita je slůvko učené a často omílané .
Znamená vědomou či nevědomou návaznost nově psaného textu na text už existující .
Může toto východisko potvrzovat , rozvíjet , nebo s ním polemizovat , vždy však čtenáře upomíná na jeho existenci .
Jsou i útvary založené právě na tomto navazování : plagiát , parodie , travestie , adaptace . . .
V české literatuře bývají brány jako něco okrajového , více či méně samoúčelného .
Po prvorepublikových almanaších jsou jich roztroušeny stovky , ale pokud jde o vydané básnické sbírky , až na výjimky typu Václava Laciny každý raději píše , jako by veškeré vlivy a podněty překonal , než aby občas vědomě napodoboval , psal jako - někdo .
Patrik Ouředník je vyhlášeným překladatelem .
Není proto divu , že právě on se rozhodl " přeložit " celou plejádu moderních básníků , vyznačujících se osobitým rukopisem .
Pod dykovským titulem Anebo ( vydalo agilní nakladatelství Volvox Globator ) se skrývají čtyři desítky básní , napsaných programově tak , jak píšou jiní .
Nejde o parodie v pravém slova smyslu , spíše o rutinní nápodobu , ilustrující , kterak určitý postup , slovník či dikce se mohou stát manýrou , prostředkem nesoucím významovou hloubku stejně jako retušujícím vnitřní prázdnotu .
Ouředník , kromě jiného i autor výborného Šmírbuchu jazyka českého , je znalcem jadrných sousloví , rčení , ale i odposlouchaných řečových klišé .
A jeho sbírka básní je hlavně o řeči , o řečových aktech v básnickém textu , o manýrách a postupech , které jsou a které se tváří .
Jde o hru , v níž si ovšem autor nevytváří lopotně vlastní jazyk , ale přebírá to , co někam směřovalo a mělo úspěch .
Někdy píše přesně tak , až by člověk trval na tom , že právě tuto báseň už u Wernische , Holuba , Skácela nebo Gruši četl , jinde nechá vytanout na povrch vyprázdněnost postupu , frázi .
Jde mu to zvláště tam , kde s vytvářením a nabouráváním manýry pracuje už autor sám , kde už on hru otevírá tím , že demonstruje ( nebo spíš licituje ) , jak hraje .
Ivan Wernisch je asi objektem nejvděčnějším .
Přesto se četba Ouředníkových " překladů " nevyčerpává odhalením původní inspirace .
Je to knížečka o postupech moderní poezie i o jejich možném - a snadném - vyprázdnění .
Novela vyhlášky o katalyzátorech
Praha ( sob ) -
Takzvaná katalyzátorová vyhláška , která má v Praze začít platit od 1 . října letošního roku , by měla být - pokud změny včas schválí rada městského zastupitelstva - ještě před tímto datem novelizována .
Na včerejším zasedání pracovní skupiny magistrátu byl formulován návrh nového znění , podle něhož se vnitřní zóna vymezená magistrálou , nábřežím a ulicemi Žitnou a Resslovou nebude ustavovat .
Zde by byly , podle dosavadního návrhu , na vybavenost vozidel katalyzátory téměř nereálné požadavky .
Navrhuje se zrušit i odstavec , který má do vyhlášky zahrnout kromě právnických osob také fyzické osoby během příštího roku .
Plnění limitů kouřivosti naftových motorů má být kontrolováno podle nové přesné metodiky .
Návrh bude předložen k vyjádření starostům městských částí .
stíny
STŘÍLEL DO LIDÍ .
Vzduchovkou střílel do lidí 56 letý muž v Pernarci v okrese Plzeň - sever .
Nadával i zakročujícímu policistovi , takže už je stíhán pro trestný čin útoku na veřejného činitele .
VYLOUPENÝ SKLAD .
Škodu za půl miliónu korun způsobil pachatel , který se dosud nezjištěným způsobem vloupal do velkoobchodního skladu Potravin v Chebu .
Odnesl si odsud především cigarety zahraničních značek .
Binič opět vypovídal SLÁVISTICKÝ ÚTOČNÍK SVĚDKEM POULIČNÍ STŘELBY
V pondělí odpoledne se na tréninku fotbalistů Slavie objevili vyšetřovatelé ze správy pražské policie a odvezli s sebou útočníka červenobílých Biniče .
Bližší informaci jsme získali od poručíka Jana Stehlíka z pražského policejního tiskového oddělení : " Přítomnost pana Biniče na policii byla nutná vzhledem k jeho svědecké výpovědi , která se týkala vážného sobotního incidentu před pražským Palácem kultury . "
Dlužno dodat , že po Biničově vyslechnutí ho policisté odvezli zpátky na Strahov .
A onen incident , u něhož se slávistický útočník v sobotu v půl třetí ráno nachomýtl ?
Před Palácem kultury si to rozdali Jugoslávci s Ukrajinci a výsledkem jejich konfliktu byl jeden pobodaný , dva postřelení a tři zadržení .
Viceprezident Slavie ing . Pavlík včera ve 14.20 :
" Před chvílí mě o tom informoval trenér Petržela , šlo prý jen o Biničovu svědeckou výpověď , kterou policisté nutně potřebovali .
Dnes už Dragiša normálně trénoval , já osobně jsem s ním ještě nemluvil .
Byl bych nerad , aby se z toho dělala nějaká aféra , buďte ujištěni , že nás moc mrzí , když se o Slavii mluví v těchto souvislostech .
" Biničova svědecká výpověď jistě aférou není , ale slávistickému vedení by možná stálo za zamyšlení , že v poměrně krátké době jde o další incident ( jarní výtržnosti v pražském nočním klubu Discoland ) , jemuž byl hráč přítomen a který si vyžádal jeho výpověď na policii .
Nezničit československý hokej
AGENT KOSTKA PŘEDSTAVIL SVÉHO SPOLEČNÍKA EAGLESONA
Na 120 až 150 hokejistů z Evropy bude hrát v této sezóně v kanadskoamerické NHL , řekl Alan Eagleson , bývalý ředitel hráčské asociace této ligy včera na tiskové konferenci v Praze .
Vystupoval tu tentokrát jako společník Vladimíra Kostky mladšího , agenta předních čs . hokejistů v zahraničí , Rosola , Jelínka , Břízy , Kašťáka , Hostáka , Lubiny , Žemličky , Langa a Šlégra .
Eagleson podotkl , že by chtěli zastupovat především hráče , kteří mají rodinné a společenské zázemí , neboť , jak řekl , " v Americe je hodně nástrah . "
Kanadský právník uvedl , že by nebylo moudré zničit čs . hokej .
Československo je malá země , a pokud by bylo připraveno o své hokejové " rodinné stříbro " , nebylo by to dobré ani pro NHL .
Situaci v přestupech Evropanů však označil za složitou , poněvadž NHL je otevřena pro každého hráče , ale na druhé straně se zvyšuje tlak domácích hokejistů , aby byl stanoven limit pro zahraniční hráče v každém mužstvu .
" To by ale byl krok zpět , " řekl Eagleson .
Na otázku jaký je Eaglesonův vztah k největšímu konkurentu na čs . trhu , agentu Winterovi , uvedl Eagleson s úsměvem : " Jsme přátelé , pokud jsem já v Praze a on v Edmontonu . "
Na tiskové konferenci byl představen nový hráč Litvínova , 21 letý Lloyd Pelletier , dosud působící v juniorské lize WHL v klubu Regina Pads .
Má smlouvu na jeden rok a v Litvínově a žije v domácnosti rodiny pana Šlégra .
Původně byl rozčarován našimi poměry , ale v domácím prostředí Šlégrovy rodiny se rozhodl , že zůstane .
Belgie a ČSFR - stejné problémy
co si o tom myslíme
Belgie a ČSFR - stejné problémy
S belgickými novináři přiletěl na dnešní utkání i generální sekretář Evropské unie sportovních novinářů ( UEPS ) Mick Michel .
Rozhovor s touto populární postavou evropské žurnalistiky začal fotbalem , ale záhy skončil - u dělení státu .
Neboť i v Belgii se poslední dobou začínají prohlubovat rozpory mezi Vlámy a Valony .
Tam jde ovšem i o třenice náboženské a jazykové .
" Problém samozřejmě zasahuje také do sportu , " řekl mi kolega Mick , " například ve fotbalové reprezentaci byli až donedávna převážně hráči z Vlámska , nyní je poměr tak půl na půl , Vlámové našli zalíbení spíš v individuálních sportech . "
Mick Michel se netajil tím , že případné rozdělení Belgie ( podle vzoru Československa ) by se dotklo hlavně kolektivních sportů .
" Tak malé státy , jako jste vy i my , těžko najednou vybudují dvě nová mužstva odpovídající kvality místo stávajícího jednoho . "
Je teď asi u nás jen málo sportovních odvětví , která by se vizí a důsledky vzniku dvou nových států z dosud jediného Československa nezabývaly .
Některá jsou už více méně připravena , nepředpokládají organizační ani výkonnostní problémy , jiná vzhlížejí k budoucnosti spíš s obavami .
Je teď skutečně těžké odhadnout v celé šíři důsledky rozpadu pro náš sport .
Koneckonců ani bývalý Sovětský svaz , ve své převážné většině ještě i na OH v Barceloně ukrytý pod křídly reprezentace SNS , není schopen říci , co bude dál .
Nový ředitel FBIS
Praha -
Na návrh vlády ČSFR jmenoval včera její předseda Jan Stráský JUDr . Pavla Slováka ředitelem Federální bezpečnostní informační služby ( FBIS ) s účinností od 1 . září 1992 .
Plk . Pavol Slovák ( narozen 1944 ) v letech 1974 až 1978 absolvoval Vysokou školu SNB .
V 80 . letech až do roku 1990 byl náčelníkem odboru veřejné bezpečnosti OS SNB Čadca a v roce 1990 byl náčelníkem okresní správy SNB v Čadci .
V letech 1990 až 1991 byl náčelníkem krajské správy SNB v Banské Bystrici a v roce 1991 se stal velitelem okresního velitelství Policejního sboru SR v Čadci .
Pocta Mahenovi Brno ( fil ) -
Český básník a dramatik , někdejší městský knihovník Jiří Mahen bude mít v Brně svůj památník .
Ten vznikne rekonstrukcí dosavadní Mahenovy vily v Masarykově čtvrti .
Ještě letos 11 . prosince bude v památníku zpřístupněna pracovna Jiřího Mahena a další dosud neznámé místnosti vily .
Návštěvníci mohou rovněž využít služeb budoucí pobočky Knihovny Jiřího Mahena Brno , které patří dvě půjčovní místnosti a čítárna .
Upravený půdní prostor má sloužit k pořádání malých literárních a vzdělávacích pořadů .
Tank je likvidován mezinárodně dohodnutým postupem , aby ho už nešlo opravit
televize
F 1
8.00 Trh , obchod , finance
8.30 Události , komentáře
9.00 Minuty dne
9.05 Kufr
9.50 Hitparáda
10.50 Poslední jízda krále Dunaje
11.20 Minuty dne
16.25 Televizní klub neslyšících
17.10 Studio reportérů
17.50 FMV pátrá , radí , informuje
17.55 Makrobiotický videoreceptář ( 9 . )
18.40 Kupónová privatizace
20.05 ANDĚL STRÁŽNÝ
20.55 KETO ZNAMENÁ ČLOVĚK
21.15 Politika pro každého
21.50 Na pozvání Svobodné Evropy
23.05 Olympijská sázka 5 ze 40
23.10 Fair Chess festival
23.20 Z našich luhů a hájů
0.10 Zprávy
0.15 Závěr vysílání
9.00 TVŠ
9.15 Náš venkov
9.45 TICHÁ DOMÁCNOST
11.05 Z očí do očí
11.45 Lékař a vy
11.55 Starosti starostů
Přestávka od 12.55 do 14.55
14.55 Zprávy ČTV
15.00 Kontakt
16.45 NÁŠ VENKOV
17.15 Přehled večerních pořadů
17.20 Večerník ČTV
17.40 Dobrý večer , děti
17.50 ČSFR - Belgie
- přímý přenos kvalifik . utkání o postup na MS 1994 v kopané , v přestávce : Zprávy ČTV
Nacionalismus v Belgii se chytá československého stébla
" Mnoho rozvodů začne přátelsky oboustranným souhlasem , ale vždycky skončí vitriolem . "
Tak včera reagoval podle zpravodaje ČSTK v Bruselu belgický ministr vnitra Louis Tobback na nejnovější projevy vlámského separatismu .
Nejnovější návrh na " sametový rozvod " Vlámů a Valonů , tentokrát dokonce podle vzoru Československa , padl v neděli na shromáždění vlámských nacionalistů k uctění památky obětí 1 . světové války na hoře Yser u Dixmude .
Bohatší Vlámové se chtějí od francouzsky hovořících Valonů oddělit - podle svého vlastního vyjádření - " podobně jako chytří Češi od chudých Slováků " .
Už z toho je cítit silné zjednodušení česko - slovenského problému , z něhož se belgickým separatistům nyní zřejmě nejvíce zalíbilo módní slovo " sametový rozvod " .
Jistou paralelou by snad mohlo být , že samostatný belgický stát je poměrně mladý i ve srovnání s Československem , neboť tamní království vzniklo v dnešních hranicích v roce 1830 .
Dál již je veškerá podobnost " čistě náhodná " .
Dominantní roli totiž v Belgii většinou v posledních 150 letech hráli nikoli " chytří Vlámové " , ale dnešní " chudí Valoni " .
Vlámové se od vzniku svého prvního separatistického hnutí ( hned v roce 1840 , deset let po zrodu moderní Belgie ) soustřeďovali na jazykovou otázku , neboť dříve bylo snazší uspět v obchodu i politice , když člověk hovořil francouzsky .
Valoni byli tehdy nejen bohatší , ale také průbojnější .
Bylo to znát v důstojnickém sboru i ve státní správě .
Asi před třiceti lety valonské oblasti definitivně přišly ( s úpadkem báňského a metalurgického průmyslu ) o svou bývalou slávu a demograficky stále silnější Vlámové naopak úspěšně využili otevření země Evropě a světu .
Antverpy jako hlavní belgický přístav leží právě v jejich hájemství .
Od roku 1970 se uskutečnily tři revize ústavy Belgického království , které měly na nový stav reagovat ( druhá v roce 1980 , třetí 1988 ) .
Nejprve šlo o uznání tří kulturních komunit : nizozemské , francouzské a německé ve třech regionech Flandry , Valonsko a Brusel ;
objevil se i nám důvěrně známý zákaz majorizace v parlamentu .
Tehdejší belgický premiér Eyskens mohl s klidným svědomím říci , že " skutečnost přemohla unitární stát " .
Po deseti letech přenesly změny v ústavě tento faktický stav i do státní a obecní správy , kde regiony získaly rozsáhlé pravomoci .
Potřetí za dvacet let se ústava měnila roku 1988 , kdy byla komunitám předána ( podobně jako je tomu v německých spolkových zemích ) plná odpovědnost za školství .
Zároveň se upravil status Bruselu , který má smíšenou populaci .
Poslední volby v loňském roce přenesly těžiště sporů téměř úplně do citlivé oblasti " přerozdělování zdrojů " , tj . ono naše známé zkoumání , " kdo na koho doplácí " .
Proto se asi Vlámům ze spleti našich státoprávních problémů zalíbila ona domnělá vykutálenost Čechů .
Jenomže Belgie je dnes navzdory všem povrchním podobnostem už dávno jinde než rozpadající se Československo .
Je v Evropě a Evropa je v ní .
Brusel dávno předal a ještě předá mnohé kompetence - do Bruselu .
Nikoli belgického , ale evropského .
Nacionalismus tam možná ještě pokvete v politice .
Sotva však v silně mezinárodně propojeném hospodářství .
Velký lesní požár byl lokalizován
POLSKO :
Velký lesní požár byl lokalizován
Varšava -
Největší evropský lesní požár z posledního období , který celý minulý týden řádil v Katovickém vojvodství na jihu Polska , se polským hasičům a vojákům podařilo včera dostat pod kontrolu .
Požár zničil na deset tisíc hektarů lesů západně od města Katovice .
Při hašení požáru , jehož se zúčastnilo na 8000 hasičů a vojáků , přes 600 požárnických vozidel , dále 22 letadel a i desítka tanků polské armády , zahynulo pět lidí .
Desítky osob utrpěly zranění a stovky lidí musely být vystěhovány ze svých domovů .
Požáry letos v Polsku zničily 40000 hektarů lesů .
Stasi vykrádala poštovní zásilky
CELKOVÁ KOŘIST : 30 MILIÓNŮ MAREK
Berlín -
Pracovníci zvláštního oddělení východoněmecké státní bezpečnosti Stasi 26 let systematicky vykrádali poštovní zásilky ze západního Německa do bývalé NDR .
Jejich kořistí byl i obsah mnoha dopisů a balíků určených západoněmeckým adresátům .
Za činnost tohoto oddělení byl odpovědný poslední šéf východoněmecké kontrašpionáže generál Günther Kratsch , který byl o víkendu zatčen pro podezření z velezrady .
Stasi získala tímto způsobem pro svou činnost asi 30 miliónů marek .
Cennější obsah balíků , jako byly šperky a starožitnosti , rozprodával podnik bývalého zmocněnce NDR pro devizové hospodářství Alexandra Schalcka - Golodkowského zákazníkům na Západě .
Z takto získaných peněz Stasi financovala špionážní činnost v zahraničí a sledování příslušníků východoněmecké opozice .
Už žádné peníze od MMF
BUDEME DĚLIT DLUH VE VÝŠI 1.6 MILIARDY USD
Československo nevyužije možnosti půjčit si od Mezinárodního měnového fondu dalších 200 miliónů SDR ( asi 286 miliónů dolarů ) .
Tento v pátek oznámený krok Státní banka československá odůvodnila příznivým vývojem platební bilance - za první pololetí 1992 vykázal běžný účet přebytek 826.3 miliónu USD - a růstem devizových rezerv .
ČSFR měla letos z prostředků MMF čerpat v rámci pohotovostního úvěru 236 miliónů SDR , dosud však vyčerpala pouze 36 miliónů .
Naše celkové závazky vůči MMF nyní dosahují 1121 miliardy SDR ( zhruba 1603 mld . USD ) .
Podle Jana Tancera z federálního ministerstva financí bude dluh rozdělen mezi ČR a SR v závislosti na rozdělení naší současné kvóty v MMF , ovšem jenom v případě , když se obě nové země s MMF dohodnou na plynulém pokračování v členství , což se zatím zdá reálné .
Pokud by k plynulému nástupnictví nedošlo , musely by obě země znovu o členství zažádat , ale ke dni ukončení členství ČSFR nejdříve splatit všechny závazky .
Poměr dělení naší členské kvóty ( a tedy i dluhu ) se nebude řídit počtem obyvatel , ale ekonomickými ukazateli obou republik ( hrubý národní produkt , zahraniční obchod , devizové rezervy atd . ) .
Za účelem sběru dat k nám počátkem října přijede mise MMF .
Konečný verdikt by mohl být znám v půli listopadu , pokud do té doby proběhne ústavní akt dělení .
FBIS - Mečiarovo citlivé místo
( str . 7 )
Není tomu tak dávno , co emigrant Vojtěch Jasný v zaoceánském krajanském tisku osud svého " remaku " rozhořčeně komentoval .
Mluvil o vnucených zásazích " ze strany poradců " a o politicky podezřelých okolnostech , jež brání československé premiéře .
Skutečnost však byla maličko jiná : titul Why Havel ? vyrobila v roce 1990 kanadská firma Les Productions la Fete Inc . , koproducentem se stal KF , a . s .
Hlavní problémy tudíž patřily do sféry technické .
Byl tu složitý přepis negativu , který nakonec obstarala Čs . televize , a " vyrovnání " mezi obrazovkou a majiteli práv .
V době , kdy byla česká verze hotova , mohlo zase uvedení snímku odporovat volebnímu zákonu . . .
A tak se nakonec dokument v poměrné tichosti objevil na stejnojmenné videokazetě .
Ovšem i kdyby - podle tvrzení autora - Theodor Pištěk skutečně doporučil vystřižení jedné " krásné zlidšťující scény " , i kdyby Miloš Forman coby průvodce filmem nebyl co chvíli zjevně indisponován , nemohl by se stát zázrak - a ze špatného filmu osvětově reklamního typu by nevznikl jedinečný lidský portrét , jaký by si Havel bezpochyby zasloužil .
Kromě několika anketních vstupů s titulní otázkou nepřináší snad jediný nový fakt , protože vesměs chronologicky , bez náznaku originálního klíče pouze zaznamenává polistopadové dění a defilé jmen , s nimiž se kdy protagonista filmu setkal . . .
Dejme tomu , pro zahraniční publikum základní osvětová příručka - ale jak unést lacinou anachronickou lyrizaci ( opakovaný motiv vltavského převozníka za tónů Vyšehradu , rodinný výjev s oslíkem Davidem ) , jak přijmout patetický komentář typu " vyskočila revoluční jiskra " - v dokumentu , neřkuli v roce 1992 ?
" Proč Havel ?
Asi proto , že mu to myslí , ne , " odpovídá Formanovi snad desetiletý školák .
Hle , pocta věcná , přímá , odpovídající Havlovým osobním zpovědím daleko spíše než Jasného odklon od řemesla k sentimentu .
Poslanci Sládka soudu nevydali
Praha ( ben ) -
Sněmovna lidu FS včera v noci zamítla zbavit imunity poslance Miroslava Sládka ( SPR - RSČ ) .
Pro zbavení hlasovalo 48 poslanců - většinou z ODS , KDS , KDU - ČSL - proti hlasovalo 48 , zdrželo se 23 .
Proti byla i většina hlasů HZDS , a to i přesto , že mandátový a imunitní výbor doporučil hlasovat pro .
Obvodní soud pro Prahu 4 , který vede proti Miroslavu Sládkovi trestní řízení ve věci hanobení republiky a jejího představitele , o to požádal FS .
Předseda republikánů se zmíněného činu měl dopustit loni v srpnu , kdy na mítinku před budovou televize označil tehdejšího prezidenta Václava Havla za opilce , narkomana a podvodníka .
Během včerejšího jednání Federálního shromáždění vystoupil Sládek s proslovem .
Po hodině mu předsedající Václav Benda vzal slovo .
Dnešní rozhodnutí sněmovny současně znamená , že Miroslav Sládek nemůže být již nikdy pro uvedený trestný čin stíhán .
na slovíčko s GERALDEM SCHARREREM , zástupcem firmy Pro Kennex pro Rakousko a východní Evropu
Každá třetí tenisová raketa ze všech prodaných na světě pochází ze závodů hlavního akcionáře a zakladatele vaší firmy pana Kunnan Lo .
Chystáte pro světový trh v nejbližší době nějakou převratnou novinku v oblasti raket ?
" Vylepšujeme stávající typy .
Navíc jsme s využitím poznatků Pavla Huťky , zástupce Pro Kennex v Československu , dali dohromady typ Destiny Black ACE pro špičkové závodní hráče .
Bombu však máme ve výpletech .
Vyvinuli jsme nesmírně pružnou strunu .
Zkoušky navíc ukázaly , že tento umělý materiál má skoro desetkrát vyšší trvanlivost než obvyklé výplety .
Příchod této nové generace strun bych přirovnal chvíli , kdy rámy z umělých materiálů postupně nahradily dřevěné rakety .
Jen na okraj - když míček tuhle novou strunu po nárazu posune , struna se v raketě okamžitě vrátí na původní místo . "
Až soud rozhodl o tom , že dnešní přátelský zápas Lazio Řím ( Gascoigne ) proti Tottenhamu ( jeho bývalý klub ) může přímo vysílat britská satelitní televizní stanice BSkyB .
Anglická fotbalová asociace s tím nesouhlasila a trvala na předem dohodnutých přenosech z domácí pohárové soutěže .
Vedení Ferencvárosu protestuje proti pokutě 15000 švýcarských franků udělené UEFA , kterou má zaplatit za chování svých fanoušků při utkání PMEZ v Bratislavě .
Kvalifikace ME do 21 let : Polsko - Turecko 3 : 0 ( 2 : 0 ) , Norsko - Nizozemsko 1 : 0 ( 0 : 0 ) .
JEDNÁNÍ o státoprávním uspořádání pokračuje klidně a důstojně a směřuje k rozdělení státu ústavní cestou - uvádí se ve včerejším prohlášení generální rady ČSKOS , která se sešla ve Velkém Meziříčí .
Budoucí existenci ČSKOS považuje generální rada za účelnou i při postupném zanikání federálních orgánů .
MEZ Mohelnice jedná se Siemensem
Výrobce elektromotorů MEZ Mohelnice , zařazený do druhé vlny privatizace , počítá ještě do konce roku s dohodou s koncernem Siemens ( SRN ) , která by měla rozšířit MEZ odbytovou schopnost na západních trzích .
Vývoz potřebuje podnik nezbytně zvýšit , protože domácí trh je nasycen a kapacity podniku se třemi tisíci pracovníky jsou vytíženy jen na 50 procent .
Sdělil nám to včera ekonomický ředitel MEZ Karel Miler .
Podle něj nehrozí opakování neúspěchu při pokusu o vstup zahraničního partnera do MEZ Holice , odštěpného závodu Mohelnice : " O Holice měl zájem koncern Asea Brown Boveri .
Chtěl však zlikvidovat tamní výrobu elektromotorů pro teplovodní čerpadla a přeměnit závod na opravnu , v níž by zůstalo jen 180 ze 400 zaměstnanců .
Nic podobného v našem případě nehrozí , " sdělil nám Karel Miler .
Opel podvodně
Rozvadov ( hč ) -
Falešný účet na 3000 švýcarských franků předložil 22 letý muž z Košic na hraničním přechodu se SRN v Rozvadově a tvrdil , že zrovna tuto částku platil za dovážený osobní vůz Opel Calibra .
Celníci nevěřili a v náprsní kapse mladého Košičana také skutečně našli pravou fakturu za auto , která zněla na reálných 12500 švýcarských franků .
Pašerák tedy chtěl na cle ušetřit 40000 Kčs a jeho případem se už zabývá policejní vyšetřovatel v Tachově .
televize
F 1
8.00 Trh , obchod , finance
8.30 Události , komentáře
9.00 Minuty dne
9.05 Seznamte se , prosím
9.45 Zpovědi
10.35 Pod cestou kořeny
11.05 Rhytmick
11.45 Minuty dne
Přestávka od 11.50 do 15.45
15.45 Minuty dne
15.50 ČSFR v . Faerské ostrovy
V přestávce : reklama , minuty dne
17.50 Pieninský slalom
18.05 FMV pátrá , radí , informuje
18.10 Trh , obchod , finance
18.40 Kupónová privatizace
19.00 Cvičme , cvičme
19.10 Večerníček
19.30 Deník ČST
20.05 Joseph Balsamo ( 1 . )
21.05 Politika pro každého
21.40 Víme , čeho se bojíme ?
22.00 Sýpka
22.20 Události , komentáře
22.55 Olympijská sázka 5 ze 40
23.00 Dnes večer hraji já
0.10 Zprávy
0.15 Závěr vysílání
ČTV
9.00 TVŠ
9.15 Nedej se
9.45 Palma královská
11.15 Z české politické scény
12.00 Lékař a vy
Přestávka od 12.10 do 15.45
15.45 Zprávy ČTV
15.50 Kontakt
17.35 W . S . Teleshopping
17.45 Přehled večerních pořadů
17.50 Dobrý večer , děti
18.00 Zprávy ČTV
18.15 Večerník ČTV
18.30 Nedej se
19.00 Moudrá kněžna Manduchaj ( 3 . )
20.15 Život v přírodě
20.40 Přenos
20.50 Recitál skupiny Mascara
21.30 Zpravodajství ČTV
22.05 Hotel Bagdad
23.35 Závěr vysílání
OK 3
6.00 Zpravodajství CNN
7.00 Journal
7.40 Písničky MCM
7.55 Každá sudá
8.00 Ráno vstanu , koupím auto
8.05 Jump OK
8.15 Písničky MCM
8.30 BBC Breakfast News
9.00 Zpravodajství CNN
10.05 Screensport
11.00 Hudební kanál MCM
12.00 Zpravodajství CNN
14.00 Screensport
15.00 Hudební kanál MCM
16.00 Život ve vesmíru
16.30 Baby studio
16.40 Klub marmeláda
16.55 Holky , kluci , kupte si . . .
17.00 Paříž - Peking
17.30 Newsfile , jazykový klub
18.00 Screensport
18.30 Písničky MCM
18.50 TENA
19.00 Heute
19.20 Novosti
19.40 Písničky MCM
19.50 Jump OK
20.05 Riviéra ( 46 . )
20.35 Madonna II .
21.05 Hrabě Monte Christo
22.35 Pohádky a legendy z Louvru
22.50 Tutti Frutti plus
23.00 Sportovní karamboly
23.30 Paříž - Peking
0.00 Noční proud MCM
1.00 Zpravodajství CNN
2.00 Noční proud MCM
5.00 Zpravodajství CNN
Evropská unie není mrtvá , jen pravidla jsou možná zastaralá
komentáře
Francie volila pro Maastricht jen nejtěsnější většinou a její " ano " lze , pokud se chce , přeložit jako " skoro ne " .
Jestliže však byla tak váhavá dokonce i země , která ostatní Evropany k unii před lety vyzvala a potom tlačila , neznamená to snad konec snu o integraci ?
Euroskeptici vidí už evropskou jednotu v troskách .
Přehánějí však , neboť když se drolí Maastricht jako dočasný symbol , nemusí nutně spolu s ním padnout i myšlenka , z níž vzešel .
Odpůrci unie tvrdí , že představa jednoty kontinentu je neproveditelná , nebo dokonce nebezpečná .
Avšak zrádná je pouze rychlost , s níž západoevropské vlády žádají své občany o souhlas , a doba , kdy tak činí .
Evropa má zesílit tah ke sjednocení právě v době , kdy v ní sílí odstředivé tendence .
Konec studené války , během níž Západ tmelila sovětská hrozba , a nynější churavá světová ekonomika nutí metropole zabývat se více vlastními potížemi a méně brát v úvahu zájmy celku .
Orientace na vlastní potřeby zasazuje nyní třem pilířům maastrichtské smlouvy o unii - společné měně , obraně a politice - rány ze všech stran .
Evropský měnový systém je v troskách , Západoevropané nezastavili první válku na kontinentu od roku 1945 , neboť se nemohou dohodnout jak , neshodnou se ani na podobě budoucích vztahů s USA .
Budoucí úzké společenství se dnes rozpoltilo dokonce i kvůli tomu , zda uznat Makedonii pod jejím jménem , nebo zda chtít jméno nové .
To vše ale svědčí jen o jediném : pro nynější hektickou dobu mohou být maastrichtská pravidla , podle nichž má unie fungovat , zastaralá a nevhodná .
Neznamená to , že špatný je sám princip Maastrichtu .
Jestliže se k tomu vůdci západních států rozhodnou , mohou pravidla upravit .
Zda cílů z Maastrichtu bude dosaženo přesně podle nynější smlouvy , je vedlejší .
Podstatné je , aby pochyby neohrozily myšlenku sjednocené Evropy , která už svoji praktičnost i životaschopnost osvědčila .
V Bosně zmasakrováno 38 civilistů
LETECKÝ MOST ZATÍM OBNOVEN NEBUDE
Sarajevo -
Zatímco podle srbských zdrojů byl v Sarajevu v noci na včerejšek relativní klid , chorvatský rozhlas informoval o večerním ostřelování okrajových částí Sarajeva .
Pod palbou srbských děl se údajně ocitla sídliště Dobrinja a Stup , která jsou v sousedství sarajevského letiště .
Pokračující přestřelky kolem letiště v bosenské metropoli zřejmě znemožní obnovit letecký most pro dopravu humanitární pomoci .
Intenzívní srážky byly hlášeny především ze severu Bosny v okolí měst Bosanski Brod , Brčko a Gradačac .
Chorvatský rozhlas oznámil , že při silné dělostřelecké palbě srbských oddílů zahynuli v Gradačaci čtyři lidé a že byl odražen pokus o průlom pěchoty " agresora " .
Bělehradský list Politika včera psal o masakru 38 srbských civilistů nedaleko východobosenského města Kalinovnik .
Izrael nabízí nové návrhy
PALESTINCI TRVAJÍ NA REZOLUCI
Washington -
Palestinci znovu potvrdili , že považují rezoluci Rady bezpečnosti OSN č . 242 za základ všech fází mírových rozhovorů s Izraelem .
Oznámila to mluvčí delegace Palestinců z okupovaných území Hannán Ašraviová .
Potvrdila , že palestinská delegace nemění svůj zásadní postoj a současně přechází na novou taktiku spočívající v požadavku úplné realizace všech bodů rezoluce ze strany Izraele .
Hlavní izraelský vyjednávač na jednáních se Sýrií včera ve Washingtonu prohlásil , že hodlá předložit nové návrhy , jak překonat vzájemné spory v otázce Golanských výšin .
" Máme s sebou nové nápady , avšak důležité je počkat a sledovat , jak na ně Sýrie odpoví a k čemu to povede , " řekl vedoucí izraelské delegace Itamar Rabinovič před začátkem jednání se Sýrií .
Vedoucí syrské delegace Muafak Alaf prohlásil , že Sýrie je připravena jednat o jakémkoli novém izraelském návrhu , dosud však nedostala odpověď na své stanovisko k celé záležitosti .
řekli před utkáním
KOPANÁ
Po reprezentační přestávce v sobotu a neděli pokračuje naše nejvyšší fotbalová soutěž .
BANÍK OSTRAVA už bez Grussmanna , který se vrátil do Vítkovic , se v neděli střetne s TATRANEM PREŠOV .
Trenér Ivan Kopecký : " Pořád jsme ve stádiu hledání .
Potřebujeme se v nějakém utkání chytit .
Těžko říct , zda to bude v Prešově .
Navíc , když máme velkou marodku .
Nejistý je start Chýlka , který má problémy s kotníkem , Veselého , ten má natržený stehenní sval , a Čížek měl žaludeční problémy .
Jen zvolna začal trénovat Staš .
Co se týče odchodu Grussmanna , přišli jsme o dobrého hráče .
Čtvrt roku práce , kdy s námi trénoval , je nyní na nic .
Až se rozruch kolem něho uklidní , bude opět v každém týmu oporou . "
SIGMA MŽ OLOMOUC před cestou do Craiovy k odvetě 1 . kola hraje už v sobotu na Letné se SPARTOU PRAHA .
Trenér Karel Brückner : " Máme před sebou dva klíčové zápasy , ligový se Spartou a pohárový s Craiovou .
V paměti ještě je jarní utkání na Letné , kdy jsme vedli 2 : 0 , ale v posledních 20 minutách jsme ho prohazardovali a prohráli .
Nesmíme hrát ustrašeně , i když je Sparta favoritem .
Aktivní musíme být v obraně i útoku .
Střetnutí určitě bude hodně podobné tomu , které nás čeká v Rumunsku . "
VÍTKOVICE v neděli od 15.30 hodin hostí INTER BRATISLAVA , který v minulém kole nastřílel Dukle Praha osm gólů .
Asistent trenéra Josef Kalus : " Z toho výsledku jde strach .
Víme ale , co nás čeká , musíme si dát velký pozor na střelce .
Tento týden nás opět pronásledovala marodka .
Vysoké horečky měli Sýkora a mladý Baranek .
Bolestivě pokopaný z přátelského utkání z Wodzislawi , který jsme vyhráli 4 : 3 , je Varga .
Start těchto fotbalistů je nejistý .
Zrovna tak i Grussmanna , který má tržnou ránu na noze .
Jeho příchod však vítáme , rozšíří tak náš úzký kádr a zalepí díry v sestavě . "
LEDNÍ HOKEJ
Hokejisty čeká liga v pátek i neděli .
DS OLOMOUC dnes hraje v ČESKÝCH BUDĚJOVICÍCH , v neděli hostí POPRAD .
Trenér Alois Hadamczik : " Ani jeden ze soupeřů není nad naše síly .
Kromě povinné výhry doma s Popradem , což ale bude velice těžké utkání , si slibujeme , že nějaké body přivezeme i z jihu Čech .
Musíme už odčinit také ztrátu dvou bodů na vlastním ledě hned v prvním ligovém kole . "
VÍTKOVICE po výborných výkonech dnes od 17 hodin hostí ZLÍN , v neděli se představí v PLZNI .
Manažér František Černík : " Na začátek sezóny je vidět , že má liga vyšší úroveň než loni .
Ukazuje se , že hrát doma je ošidné , protože v úterý výhodu vlastního ledu využila jen Olomouc .
Hraje se pod tlakem diváků a každý se doma snaží hru otevřít , což je nebezpečné .
Na to si musíme dát pozor .
Pokud jde o Plzeň , tak té máme co vracet za loňské vyřazení v semifinále play off .
Rádi bychom tak dokázali , že na ni máme . "
Plyn pro zimu
V podzemním zásobníku plynu ve Štramberku uskladnili pro potřebu letošní zimy 332 miliónů krychlových metrů zemního plynu , což je plná kapacita .
Uskladňováním plynu se zajišťuje rovnoměrný odběr z plynovodu po celý rok .
Od 15 . října může uskladněný plyn ke spotřebitelům .
Přes ujištění o dobré spolupráci mezi českým a slovenským plynárenským podnikem se podle vedoucího provozu štramberského zásobníku Ladislava Huškeho nejdřív využije plyn , který má Český plynárenský podnik uskladněn na Slovensku .
Rozpačité obchodování s Východem
Zatímco české firmy mají zájem o vývoz zboží do SNS placený " cash " , firmy z Ukrajiny a Ruska preferují hlavně české investice do domácího potravinářského průmyslu , které chtějí splácet dodávkami hotových výrobků .
Proto je výsledkem účasti zástupců pětadvaceti ruských a ukrajinských firem na 34 . mezinárodním strojírenském veletrhu v Brně , který včera skončil , pouze 170 předběžných kontaktů , jejichž vyústění do konkrétních kontraktů závisí na zavedení vnitřní směnitelnosti rublu .
Sdělil nám to Miroslav Vojtáš z Brněnských veletrhů a výstav .
Spolupráci s podniky ze SNS brzdí nejen jejich omezený přístup k volně směnitelným měnám , ale i nedostatek rublů , vyvolaný vysokou inflací .
Na příštím veletrhu se chtějí firmy ze SNS po roční pauze opět představit vlastními expozicemi .
Umírání vzájemného obchodu mezi Ruskem a Ukrajinou
Od pátku ustaly veškeré finanční transakce mezi Ruskem a Ukrajinou .
Stalo se tak poté , kdy předseda ústřední ruské banky Viktor Geraščenko na nátlak reformních ekonomů prohlásil , že banka nebude přijímat platby z Ukrajiny .
V úterý to bylo potvrzeno i ukrajinskou národní bankou .
Rusko tvrdí , že se z Ukrajiny do Ruska přelévá inflace , neboť dodávkami zboží Rusko úvěruje ukrajinské podniky .
Podle mluvčího ukrajinské banky rozhodnutí jen uspíší odchod Ukrajiny z rublové oblasti .
Poslední vývoj je vítězstvím reformního premiéra Gajdara .
Proti jeho vůli totiž Geraščenko 10 . září podepsal s ukrajinskou bankou dohodu , která měla platby mezi oběma republikami naopak usnadnit .
To by znamenalo příliv inflačních rublů z Ukrajiny .
Podle ukrajinské banky má na současné situaci podíl i ruská strana , neboť ruské podniky pod tlakem úsporných opatření Gajdarovy vlády si u ukrajinských podniků vytvořily pohledávky ve výši 300 miliard rublů .
Současná situace může vyústit ve zhroucení obchodu mezi Ruskem a Ukrajinou .
Skvělá kmotra liška
Opera Příhody lišky Bystroušky patří k nejoblíbenějším Janáčkovým hudebně dramatickým dílům .
Skladatelův nápad vytvořit operu podle obrazového seriálu Rudolfa Těsnohlídka , který vycházel v zábavné příloze Lidových novin , se ukázal jako nebývale šťastný .
Vznikla opera oslavující přírodu a život a nic nevadí , že hlavní hrdinka nakonec hyne ranou z pytlákovy pušky .
Kompletní nahrávka této opery , kterou na dvou CD právě vydal Supraphon , má všechny předpoklady k tomu , aby zaujala operní labužníky .
Na její přípravě se totiž sešla elita pěvecká i hudební v čele s Českou filharmonií a dirigentem Václavem Neumannem .
Ten do titulní role chytré lišky obsadil po hlasové stránce ideální Magdalénu Hajóssyovou , lišáka zpívá rovněž skvěle disponovaná Gabriela Beňačková - Čápová , revírníka osvědčený Richard Novák .
Dobrou práci odvedl Pražský filharmonický sbor se sbormistrem Jiřím Chválou .
Na skvělém dojmu z nahrávky se svou měrou podílí i podrobně vypravená průvodní knížečka s životopisy umělců a tříjazyčným překladem českého libreta .
Téměř nevinní pasáci
komentář
Téměř nevinní pasáci
Krajský soud v Ostravě začne příští týden projednávat odvolání proti rozsudku nad dvaadvaceti muži v Karviné , kteří byli dobře známi jako pasáci a zprostředkovávali děvčatům prostituci v Rakousku .
Okresní soud v Karviné je odsoudil nejvýše ke dvěma a půl roku za kuplířství , mnozí vyvázli s podmínkou .
Mladíci původně obžalovaní z obchodování se ženami , za které mohou dostat až osm let , si viditelně oddechli .
U okresního soudu v Ostravě byl už podruhé odročen proces s ostravskou skupinou pasáků .
I oni jsou už značně klidnější než při zatčení .
Správně očekávají , že dostanou zřejmě také jen pár měsíců za kuplířství .
Podle soudců paragraf obchodování se ženami nemůže být uplatněn proto , že dívky vzaly zpět své původní výpovědi .
Náhle začaly tvrdit , že je k prostituci nikdo nenutil .
Nejen novináři , ale i policisté , prokurátoři a soudci vědí , že dívky dostaly za změnu výpovědi zaplaceno , mnohým bylo vyhrožováno .
Řada obchodníků se ženami je totiž stíhána na svobodě .
Paragraf obchodování se ženami zní : kdo najme , zláká nebo dopraví ženu do ciziny , aby jí tam zprostředkoval pohlavní styk s jiným , bude odsouzen k 1 až 5 rokům vězení , ke 3 až 8 rokům v případě , že tak učiní jako člen organizované skupiny nebo půjde o prostituci či o ženu mladší osmnácti let .
Mnozí lidé si proto kladou otázku , co by soud považoval za podmínky nutné k uplatnění tohoto paragrafu .
Zřejmě by obžalovaný musel náhodnou chodkyni praštit po hlavě , svázat , vyvézt za hranice a za jejího zuřivého odporu prodat na tureckém trhu .
Pak snad by se jednalo o obchodování se ženami .
Českoslovenští pasáci však nemají důvod pracovat tak složitě a je jasné , že ani nikdy mít nebudou .
Paragraf obchodování se ženami se pak zdá být v našem trestním zákoně zcela zbytečný .
Stejně , jako nyní vypadá zbytečná i mnohaměsíční práce kriminalistů , kteří obchod se ženami , s nímž souvisí další organizovaná trestná činnost , odhalili .
jak bude ?
POČASÍ : V noci na čtvrtek bude v ČR skoro jasno , v západní polovině Čech polojasno až oblačno , ojediněle přeháňky .
Nejnižší teploty 13 až 9 , přes den polojasno , v Čechách místy až oblačno s přeháňkami , ojediněle bouřky .
Nejvyšší teploty 19 až 23 , v 1000 m kolem 18 , jižní až jihovýchodní vítr 3 až 6 m / s se bude v Čechách za frontou měnit na západní .
( Dnes bude v SR jasno až polojasno , na jihozápadě přechodně oblačno . )
V pátek Slunce vychází v 06 : 51 a zapadá v 18 : 51 , Měsíc vychází v pátek 05 : 30 a zapadá v 17 : 56 .
REKORDY DNE : Nejvyšší teplota 25.5 v roce 1866 , nejnižší 2 st . C . v roce 1857 .
Dlouhodobý normál 13.8 .
SLUNEČNÍ AKTIVITA : Geomagnetické pole slabě porušené , erupční aktivita nezjištěna ( porucha ) .
Údolím Sezimy prošli jsme před vámi
V budoucím lázeňském městečku Klimkovice , kam vede i ostravská městská doprava , začínáme u rybníka v zámeckém parku po zelené značce .
Dostaneme se po ní do údolí Polančice .
Po modré pokračujeme do kopce do Zbyslavic .
Tam se daří najít občerstvení , i když hospoda je mimo naši značenou cestu .
V Restaurantu u Babičů nás příjemně uvítala mladá servírka .
Co si prý dáme k pití ?
My se však také chceme najíst , což je problém .
Slečna je přítelkyní majitelů a tady jenom pomáhá .
V současnosti je totiž nezaměstnaná .
Proto také zůstává její jméno utajeno .
Napijeme se a opouštíme hospodu kolem cedulky : " Rádi Vás obsloužíme i mimo otevírací dobu , pokud jsme v restauraci .
Zaklepejte na zadní vchod . "
Vracíme se zpátky na modrou značku , po které se dostáváme konečně do údolí Sezimy .
Pokračujeme až k odborářskému rekreačnímu středisku Dopravního podniku města Ostravy .
Trochu nás odrazuje tabule " Nepovolaným vstup zakázán " .
Dodáme si odvahu a jdeme do areálu .
" Nějaké občerstvení je tady vždy i pro pocestné , taky vás můžu ubytovat , " říká vedoucí Renáta Huvarová .
" Horší je to s jídlem , to je možné jedině na předchozí objednávku . "
Zákaz vstupu je tady údajně kvůli pobudům , aby nechodili kolem budovy .
Že taková cedule odradí spíše slušné lidi , snad časem pochopí i odboráři z dopravy .
Po modré jdeme přes Pustou , Polom a na konečné tramvaje v Kyjovicích končíme náš 25 kilometrový pochod .
Pokud se necítíte na tolik kilometrů , po trase je celá řada možností , jak ji zkrátit .
Navrátilová nemá šanci
TRENÉR KURZ TO TVRDÍ O " SOUBOJI POHLAVÍ " V LAS VEGAS "
Úvahy o tom , že Navrátilová má šanci porazit Connorse , protože bude handicapován ztrátou jednoho servisu a polem posunutým o šedesát centimetrů do šířky na každé straně , považuji za nesmyslné . "
To tvrdí JAN KURZ a přitom zdůrazňuje , že se považuje za jednoho z mála zastánců ženského tenisu .
Před lety se upsal trénování žen .
Zatím nejdéle , pět let , připravoval Sukovou , následovaly Novotná , Magdalena Malejevová , Strnadová , McNeilová , Švíglerová .
Teď je jeho zaměstnavatelem německý tenisový svaz .
Kurz má na starosti Barbaru Rittnerovou , třetí tenistku SRN a 26 . hráčku světového žebříčku .
Kdo jiný se může vyjádřit líp k " souboji pohlaví " , jak je označován páteční zápas Navrátilové s Connorsem v Las Vegas .
" Podle mého názoru Connors bude hrát tak , aby se měli diváci na co dívat .
Tedy ne naplno .
Kdyby tak hrál , moc gamů by si Martina neudělala .
" Je vám sedmačtyřicet , stále hrajete , ať už s Rittnerovou , nebo veteránské turnaje .
Troufl byste si na zápas s Navrátilovou ?
" Řekl bych , že na ni , Selešovou a Grafovou bych neměl .
Třeba na M . J . Fernandezovou bych si už věřil .
A vlastně i na rovnocenný zápas s dalšími ženami z první dvacítky světového žebříčku .
Pochopitelně bez onoho Connorsova handicapu . "
Dovedete si představit , jak bude duel Navrátilové s Connorsem vypadat ?
" Martina nemůže hrát svoji hru .
Když půjde po servisu na síť , Connors ji prohodí .
Vždyť má snad nejlepší return na světě .
Martina snad může trochu vytěžit z toho , že soupeř bude mít jen jeden servis .
" Connors bude mít dvorec na každé straně o 60 centimetrů širší , což je na každé straně o 77 centimetrů méně , než kdyby hrál na deblové pole .
Pomůže to Navrátilové ?
" Martina hraje tenis třicet let .
Za tu dobu má zafixované údery tak , že k lajnám hraje automaticky .
Bude na ně hrát i s Connorsem , ovšem na ty singlové . "
S mužem jaké kategorie by mohla Navrátilová svést vyrovnanou partii ?
" Zřejmě s veteránem kolem čtyřicítky .
Nebo třeba i s Connorsem , ale to by musel být jeho handicap pojat jinak .
Třeba by jí měl dávat v každém gamu dva míče náskok .
Pak by musel hrát obezřetně .
Ne k lajnám , výš nad sítí , a tedy s menší razancí .
Třicet fóra v každém gamu by možná bylo moc .
Těžko rozdíl mezi nimi určit . "
Stejně těžké je předpovědět , jak " souboj pohlaví " opravdu dopadne .
Jasné je jenom to , že vítěz se může těšit na šek s částkou půl miliónu dolarů a poražený také nepřijde zkrátka .
JAN FREUND
FOTO : MAFA -
MICHAL RŮŽIČKA
PRAHA : Od pátku jsou na programu důležité boje v DC .
V semifinále se utkají na antuce USA ( Courier , Agassi , J . McEnroe , Sampras ) - Švédsko ( Edberg , Larsson , Jarryd , bez zraněného Gustafssona , specialisty na antuku ) a na extrémně rychlém povrchu Švýcarsko ( Hlasek , Rosset ) - Brazílie ( Mattar , Oncins ) .
Hraje se i dalších osm zápasů o místo ve Světové skupině DC v příštím ročníku .
z kopané
Maradona nastoupí poprvé v dresu Sevilly v pondělním přátelském utkání s Bayernem Mnichov .
Hlasováním si hráči prvoligového Toulouse ( Němeček ) vynutili odvolání trenéra Viktora Zvunky .
Tým je ve francouzské lize zatím poslední .
Senzace na spadnutí v Anglickém ligovém poháru .
Chesterfield ( 3 . divize ) vedl nad Liverpoolem na jeho hřišti ve 48 . min 3 : 0 a deset minut před koncem ještě 4 : 2 .
Teprve pak favorit aspoň vyrovnal na 4 : 4 .
Italská Fiorentina koupila Argentince Diega Latorreho ( 21 ) považovaného za nástupce Maradony .
poznámka
CESTA K ČESKÉ POJIŠŤOVNĚ
Včerejší pražská schůzka poslanců republikových parlamentů za ČSSD , HSDSMS , LSU a SDL ukázala , že proces dělení ČSFR nebude zřejmě tak hladký , jak se jeví pozorovatelům jednání mezi ODS a HZDS .
Podle předsedy klubu SDL v SNR Milana Ftáčnika se představitelé jmenovaných stran rozhodli iniciovat činnost komisí národních rad pro vzájemné jednání .
Ty by se měly zabývat především dohodou o budoucím soužití České a Slovenské republiky .
Strany se shodly na vytvoření společných expertních skupin , které by měly na základech takových dohod pracovat samy .
" Pracovně jsme hovořili o tom , že bychom mohli vycházet z dohod o evropské unii z Maastrichtu , " řekl Milan Ftáčnik .
Pokud včerejší nalezení společné řeči mezi částí české opozice a SDL bude trvalejší , vážně zkomplikuje případné dělení ČSFR .
Z hlediska širších geo - politických souvislostí to rozhodně není zavrženíhodný trend .
Problém je v tom , že nahrává záměrům Vladimíra Mečiara udržet pohromadě rozvolněnou federaci a naplnit slova o samostatném Slovensku s českou pojišťovnou .
I to by bylo za určitých okolností akceptovatelné , ale partnerem by musela být jiná politická reprezentace .
Nikoli ta , která vysílá jasné signály o svérázném přístupu k demokracii .
Režisér říká : Majitelé kin chtějí polovinu zisku
( KAMERA )
ASI KE TŘEM TISÍCŮM svých příznivců promluvil v Longview v Texasu americký prezident George Bush během svého předvolebního turné
Moravčíkovo jednání v OSN
USA :
Moravčíkovo jednání v OSN New York - Schůzkou se svou švédskou kolegyní Margarethou af Ugglasovou zahájil včera československý ministr zahraničí Jozef Moravčík v New Yorku sérii jednání s představiteli zemí , kteří jsou nyní přítomni v sídle OSN v souvislosti se zahájením všeobecné rozpravy na VS OSN .
" Dvoustranné schůzky byly vyvolány jednak našimi povinnostmi předsedy KBSE a jednak potřebou diplomaticky připravit vznik dvou nových republik místo Československa , " řekl ministr Moravčík .
O bytí a porozumění
FRANTIŠEK KOUKOLÍK
Sir John Eccles , neurofyziolog , laureát Nobelovy ceny , a jeho přítel sir Karl Popper , filozof vědy , postupně a nelehce stvořili jednu z nejelegantnějších teorií vysvětlujících vztahy lidského mozku k duši , i jedince ke kulturnímu dědictví - a opačně .
Kořeny lidské duše rostou podle nich ze světa 1 , což je svět atomů , molekul , nervových buněk a sítí z jejich výběžků , všeho , co tvoří živý lidský mozek .
Svět 2 je světem , který by odborník nazval individuální psychikou , neodborník lidskou duší , se všemi myšlenkami , sny , vzpomínkami , trápením i radostmi .
Svět 3 je světem objektivní teorie .
Sir Karl , který se teorií objektivní teorie velmi zabýval , má na mysli všechny zaznamenané informace , bez ohledu na jejich ověřitelnost nebo neověřitelnost , všechny obsahy knihoven , archívů , počítačových pamětí , technické návody stejně jako pohádky , vědecké teorie stejně jako mateřské ukolébavky .
Všechny tři světy si vzájemně trvale povídají a ovlivňují se .
Svět 2 vyrůstá ze světa 1 v každém novorozeněti - vlastně už před narozením .
Jeho stavbu a činnost podmiňuje asi tak z poloviny dědičnost , ale z druhé poloviny vztahy k oběma dalším světům , protože svět 3 místa a doby , kam novorozený človíček přišel , se do něj začne otiskovat prostřednictvím světa 2 jeho matky , později rodiny a všech dalších vztahů k lidem , době , prostředí .
Když jsem teorii před lety poznal , měl jsem radost , která trvá dodnes .
Mám za to , že všem , kdo se zabývají vztahem mozku a chování , objasňuje spoustu věcí a dělá to přesvědčivě , umírněně rozumně a snášenlivě .
Někdy můj svět 2 v noci nespí a vzpomíná , co slyšel od jiných světů 2 o světě 1 a světě 3 .
Postupně si začal uvědomovat , že zprvu na okrajích , ale pak čím dál víc v těžištích jak světa 1 , tak světa 3 , se objevují nejasnosti , kterým nerozumí .
Má na mysli ponejvíce dvě .
Za první může kvantová teorie , za druhou Vladimír Holan .
Můj svět 2 si zakrývá oči studem , že není schopen zvládnout matematický jazyk , který by mu o kvantové teorii řekl to pravé .
Doufá , že je na tom podobně jako většina ostatních světů 2 , které se o ní doslechly , a snaží se zjistit , o co jde , alespoň ve slovech .
Kvantová teorie o bytí říká , že je tvoří soubory kvantových událostí , které se trvale proměňují .
K tomu stačí už jejich pozorování , takže mohou být jiné , když se na ně díváme , a jiné , když to neděláme .
Jako hra tolika dětí na světě .
Dívají se na kočku , pak si zakryjí rukama oči , rychle vyhlédnou mezi prsty , aby zjistily , zda je kočka na místě , nezmizela nebo nevypadá úplně jinak .
Přestože je kočka v tomto případě soubor kvantových událostí , pozorovaný jiným , vývojově vyšším souborem kvantových událostí , nejčastěji sedí klidně na místě a čistí si kožich .
Chová se tak proto , že je příliš veliká , tedy makroskopická .
Kdyby byla velká kvantově , děly by se věci , jejichž povahu zjistit je možné jen do jisté míry , jak nás ujišťuje princip neurčitosti .
Všichni , kdo toužíme po absolutnu , jej přijímáme se skřípotem zubů - nedá se nic dělat , u kvantové kočky lze zjistit buď polohu , nebo rychlost a dost .
Protože tedy nelze zjistit povahu kvantové kočky " o sobě " neboli " jako takové " , nelze zjistit ani povahu ostatního bytí " o sobě " , díváme - li se na ně v dostatečně malých rozměrech .
Můj svět 2 napadlo , že by mu to moc nevadilo , jakmile se dokáže s bytím smířit jako s černou skřínkou , která se dá oslovovat , dovolí , abychom sledovali , co odpovídá , a tak se přece jen něco dozvěděli .
Ale to chce věřit , že bytí existuje nezávisle na pozorovateli , což je sice logicky obtížně prokazatelné , nicméně prakticky přesvědčivé .
Světy 2 , které se kvantovými kočkami zabývají profesionálně , dokazují nad jiné přesvědčivě , že se bytí po naprostou většinu svého trvání chová nechaoticky , ale zato naprosto nečekaně .
Jakmile si tedy myslíme , že bytí rozumíme , začínáme do něj vkládat své lidské představy , čemuž by se bytí , jsouc soubory nechaotických , proměnlivých a nepředvídatelných dějů , soucitně usmálo , kdyby mu to stálo za to .
Výjimkou by mohla být situace , kdy by některé z těch představ alespoň některým kvantovým událostem jaksi odpovídaly .
Ale jak ?
Kdybych řekl , že rezonancí , měl by ze mne starý a hubený Pythagoras radost .
Vypadá to , jako bych nalezl fyzikální zdůvodnění toho , proč někdy rozumím , že nerozumím a naopak - zcela běžně nerozumím , i když mne tolikeré přemlouvá , že bych správně rozumět měl .
Přestože tedy nerozumím tomu , že někdy rozumím , lze předpokládat , že skutečné porozumění bude jednou z nejtěžších činností vůbec .
Porozumění jakéhokoli druhu vyžaduje intelektuální kapacitu , dostatečnou motivaci a možnosti získávat klíčové informace .
Po celé dějiny lidé nejčastěji nemají první nebo druhé .
Svět 3 většiny míst a dob důsledně pečuje o to , aby se jeho světy 2 zbytečně nestaraly o to třetí .
Důsledkem je , že užíváme a prožíváme mylné teorie o bytí i době , kdy je zcela jasné , že jsou mylné , děláme to rádi a bez ohledu na následky .
Jak by jinak bylo možné , aby naše dějiny vypadaly tak , jak vypadají ?
V této souvislosti se mi nechce věřit , že by lidský druh byl od chvíle vzniku iracionální , už proto , že by z toho důvodu patrně nepřekročil její práh .
Na druhé straně můj svět 2 ihned napadá , že jde o ošidnou myšlenku , protože doba , po kterou trvá práh vzniku , je věcí dohody .
Možné je , že jsme jí dosud neprošli celou a jsme svým vývojovým předkům blíže , než by naši mudrci rádi slyšeli .
Možná že nás naše vlastní skupinová iracionalita zahubí , protože dostává stále lepší zuby zneužíváním záblesků racionality .
Jakmile se však můj svět 2 dotáže světa 3 na teorii fundamentální iracionality lidského druhu , uslyší , že by mohlo jít o všeobjímající neověřitelnou teorii .
Kdybychom byli od počátku skutečně iracionální , jak bychom mohli cokoli ověřovat nebo zkoumat , včetně otázky , zda jsme iracionální nebo racionální ?
Ale co když má slastně dlouhý život našich mylných teorií vývojový základ ?
Vývoj emotivity a neřečových poznávacích funkcí předcházel vývoji řeči o stamilióny let .
Vývoj hierarchické sociální organizace primátů předcházel vývoji lidských společenství desítky miliónů let .
Magické myšlení předcházelo vědeckému myšlení o desítky tisíc let .
Postupy vědeckého myšlení a jejich výsledky , z nichž vychází tato úvaha , jsou staré desítky let .
Nejmladší bývá nejkřehčí . . .
Činnost řečových systémů je vlastně činností tlumočníka událostí v neřečových systémech vlastního já i osobnosti jiných lidí , v přímém styku i prostřednictvím jakéhokoli záznamu , který může být starý třeba tisíciletí .
Všichni víme , jak tlumočník není příliš přesný , i když se chceme domlouvat , natož v opačném případě .
Mezi vývojovým stářím emotivity a řeči je řádový nepoměr .
Možná že je to jeden z důvodů , proč dokáže druhohorní emotivita tak vydatně zneužívat řeč konce dvacátého století novověku .
A co když se také uplatňuje intuitivní pochopení světa podmíněné úzce výběrovou činností našich smyslových systémů ?
Vidíme přece tak strašně nepatrnou část spektra elektromagnetického vlnění , rozlišujeme tak malou část akustické informace , o všech možných druzích pachů nemluvě .
A co naše vývojově podmíněné nadřazování jedince nad skupinu a menšiny nad většinu - nebo naopak , podle toho , jak to vyhovuje moci nebo skupinové soudržnosti , bez ohledu na okolnosti a špetku zdravého rozumu , jemuž se podařilo zahlédnout budoucnost ?
Co kdybychom získali smysl pro strategické sociální a historické ohrožení , který by nám je oznamoval stejně , jako oznamuje žízeň nedostatek vody ?
Pro kolik lidí byl , je a bude dlouhý život mylných teorií sociálně výhodný , bez ohledu na poznanou nepravdivost , na to , zda jim někdo věří nebo nevěří , bez ohledu na následky , které nakonec postihnou i je samé nebo jejich potomky ?
Jsme druhem života , jehož iracionalita vypadá rozumně ?
Anebo jde o důsledky činnosti lidských skupin pečlivě vybírajících , co ze světa 3 se hodí pro podřízené světy 2 a co se tam vůbec nehodí ?
A co z činnosti nejrozmanitějších světů 2 smí do světa 3 přijít , a co naopak půjde vniveč , případně s tvůrcem ?
Je skutečně pouhou pomluvou , že pythagorejci utopili jednoho z členů své školy , když zjistil , že existují - iracionální čísla , která odporují základním teoriím školou raženým ?
Anebo se vesměs chováme jako manželka onoho anglikánského biskupa , která se doslechla o existenci Darwinovy teorie vývoje člověka a pronesla ke svému choti mezi čtyřma očima , že pevně doufá , že něco takového není pravda , a pokud by to pravda bylo , doufá , že se o ní nikdo nedozví ?
Můj svět 2 pevně doufá , že se o něčem takovém nedozví na pozorovateli nezávislé , nechaotické , ale nepředvídatelné kvantové bytí , neboť by pro pláč a smích nevidělo .
Myslím , že by svou podobu v nás nenazvalo iracionalitou , ale daleko prostěji .
Snad by se slitovalo a nemávlo by nad sebou v nás rukou .
A za to druhé může nejvíc Vladimír Holan .
Poslechněte si jej , prosím :
Stál na břehu řeky s hořícím stromem v ruce a svítil té , která přeplouvala řeku , držíc se za chvost koně . . .
Když k němu přišla , neřekl : " Tam , odkud přicházím , hoří celý les . "
A když ji objal , neřekla : " Tam , odkud přicházím , je žena ze Samaří stále u studny " .
Pětatřicet století staré Achnatonovo oslovení Slunce , kniha Kazatel , Šankarova Védanta , Mistr Eckhardt , Popol Vuh , města , o nichž se říká , že jsou zkamenělou hudbou , J . S . Bach , desítky dalších , knihy , obrazy , sochy . . .
Udření venkovští lidé , které jsem vídal usednout na mez a říci dítěti nad krajinou : " Podívej se na to . . . "
Proč na pozorovateli nezávislé , nechaotické bytí v některých lidech dokáže taková dění .
Je to součástí jeho nepředvídatelnosti ?
Čím je záznam o prožívání pocitu hlubokosti bytí v očích objektivní teorie světa 3 ?
Existuje - li , proč ji prožíváme ?
Mohou mít tato dění evoluční význam ?
Nebo jde jen o vedlejší projevy činnosti složitých systémů ?
Nemyslím , že by tomu přes všechny úsměvy v příslušných profesionálních očích někdo doopravdy rozuměl .
Neumím si představit způsob , jak by se dalo ověřit , zda prožitek hlubokosti bytí má evoluční význam , ale je skoro jisté , že význam má jeho záznam .
Nemá - li jej , přál bych si , aby jej měl .
Naděje spousty lidí na lepší lidský svět by byly vyšší .
Prožitek hlubokosti bytí dává smysl i tomu , čemu nerozumíme .
Ale dobrý je jenom do chvíle , do které je skutečný a osobní , do okamžiku , než se jím začne cokoli zdůvodňovat .
Dá se tento druh porozumění sdílet ?
Nevím .
Snad .
Někdy a s někým .
Jsme soubory kvantových událostí .
Jsme děními .
Naše porozumění bytí je také jen přechodnou událostí .
Nezničíme - li je , zaniká po čase samo .
Musí se znovu a znovu tvořit .
Dá to strašnou práci .
Povede - li se , pak na chvíli asi není nic víc .
194 / 62
Sochy konce železného věku ?
Kéž jsem se neoctl já mezi muži pátého věku , kéž jsem umřel dřív nebo přišel na svět až potom !
Nyní je totiž už železné plémě ;
to oddechu nezná od běd a lopot za dne a nemá pokoje v noci , napořád hynouc , a těžkých strastí jim přidají bozi ;
To jsou verše Hésiodovy z knihy Práce a dni ( v překladu Julie Novákové ) .
Po věku zlatém , stříbrném , bronzovém a čtvrtém věku héroů přišel věk pátý , železný , věk běd a lopot - neboť , jak píše Hérodotos , železo bylo vynalezeno lidem ke zkáze .
I v jiných mytologiích ( egyptských , čínských či islámských ) symbolizuje železo zlo .
A doba nedávno minulá se k této symbolice přihlásila : ocelová pěst , železná kázeň , srdce republiky bylo z oceli a dokonce i neděle bývala občas železná .
Ostatně srp a kladivo jsou také ze železa .
Končí nyní tento věk železa , končí železné plémě ?
Zdá se mi , že sochy Aleše Veselého jsou sochami konce železného věku .
Ne však jen ve smyslu symboliky nedávné doby ;
jejich platnost je mnohem obecnější a širší .
Vznikají přímo v jednom z ocelových srdcí republiky - v Kladně - z materiálů ne nalezených , ale vyhledaných .
Z traverz , šroubů , plechů , pružin , kol , drátů , háků , tyčí , řetězů , nýtů , rour , odlitků , ale také ze starých dřevěných trámů , kamenů či kusů betonu .
Jsou to vlastně předměty z industriálních hřbitovů , jsou to zbytky a části předmětů , které dosloužily , zestárly a zrezivěly .
Ale jsou to věci vyrobené lidskou rukou a mají duši , byť zmrzačenou , zuboženou a utýranou .
A zdá se mi , že Aleš Veselý spojuje tyto duše tak , že nám odhalí jejich úzkost .
Strašné jsou duše ze slisovaných plechů a odpadů , děsivé jsou zbytky odlitků .
Staré dřevěné trámy a kameny jsou jako kusy těl , masa , organického světa , zavěšeného na hácích a utýrané tlakem obrovských pružin .
Sochy a kresby Aleše Veselého bývají někdy řazeny do nefigurálního umění .
Tomu nerozumím : přece každá z jeho soch je obrazem člověka , člověka železného věku .
Na dvoře ateliéru Aleše Veselého ve Středoklukách u Kladna leží obrovské víko , snad původně určené nějakému kotli .
Mnohokrát do něj napršelo , mnohokrát vyschlo , a každé vyschnutí zanechalo po sobě trochu jinou stopu rzi .
Na dně byl zbytek dešťové vody smíšený s prachem země .
A z toho rostl bílý kvítek .
Hésiodos nám nedává odpověď na otázku , co bude " potom " .
Nevíme to ani my , nevíme ani , zda železný věk opravdu končí , byť třeba jen v zúženém smyslu .
Můžeme jen doufat .
Ostatně verš následující za citovaným úryvkem zní :
nicméně také jim se ke zlému přimísí dobré .
Jiří Fiala
METODA VEŘEJNÉHO KLÍČE
Metoda veřejného klíče skutečně funguje , tj . jestliže jsme přijali znak y totožný se znakem x * ( což je zašifrovaný znak x ) , dostaneme po jeho dešifrování znak y ^ , totožný s původním znakem x ;
jinými slovy
Při dešifrování se umocňuje na j - tou :
kde všechny sčítance kromě prvého obsahují součinitel n , takže zbytek y ^ po dělení čísel ( x * ) j nebo x i . j číslem n je stejný :
Platí tedy y ^ = x .
Září ve vědě
O čem se psalo ve světě a u nás
Ceny Ignáce Nobela
V předvečer vyhlašování Nobelových cen byly letos opět uděleny ceny Ig Nobel - údajně ceny zcela chudého bratra Alfreda Nobela , Ignáce .
Připomeňme z loňska , že se tento nemajetný příbuzný zrodil zásluhou několika vědců obdařených humorem .
A že křestní jméno Ignác , zkratka Ig je možno zaměnit za - ignorance . . .
Tyto ceny za r . 1992 udělil Journal of Irreproducible Results spolu s muzeem massachusettské techniky ( viz Vesmír 70 , 702 , 1991 ) .
Při slavnostním ceremoniálu na proslulé MIT byla udělena též Ig Nobelova cena míru .
Obdržel ji šéf losangeleské policie Daryl Gates za svůj přínos k letošním krutým nepokojům v tomto městě .
Zdůvodnění jeho novátorství ?
Unikátní metody " jak dávat lidi dohromady " .
Pro Ig Nobelovy ceny je vůbec příznačné splynutí ironie , odsudku s trpkostí . . .
Cenu za biologii získal lékař Cecil Jacobson , nyní už pro příštích 5 let chovanec žaláře .
I v našich novinách jsme mohli číst o jeho aféře : při umělém oplozování žen , které se chtěly stát matkami , nepoužíval spermatu anonymních dárců , ale své vlastní .
Uplatňoval tedy vskutku originální , leč jednoduchou metodu kontroly kvality semene .
Cenu za chemii získala Ivetta Bassaová za syntézu modrého " žužu " , cukrářského želé .
Není třeba dodávat , že při vyhlašování cen se v MIT podávalo se šampaňským právě toto cukroví , dopravené na slavnost příslušnou firmou letecky .
Američané nebyli sobečtí a jednu z cen poslali svému kolegovi do Ruska .
Uznání Ig Nobel za literaturu si vysloužil Jurij Stručkov , chemik z jednoho moskevského ústavu Ruské akademie věd .
V letech 1981 - 1990 publikoval 948 prací , tedy každých 3.9 dnů jednu .
Ustavena byla i cena za archeologii .
Dostalo se jí týmu mladých francouzských badatelů , kteří při výzkumu kreseb v jedné jeskyni je přitom - zničili .
Cena jim tedy byla udělena za nový originální přístup k výzkumu .
Podivná tělesa na obloze
Astronomové už investovali hodně času i úsilí do hledání neznámých těles za oběžnou dráhou Pluta .
Američané David Jewitt z Havajské univerzity a Jane Luuová z Kalifornské univerzity v Berkeley studovali objekt , který byl spatřen dalekohledem na Mauna Kea 30 . a 31 . srpna a 1 . září .
Nešlo o náhodu , oba badatelé pátrají ve vnějších oblastech sluneční soustavy systematicky od r . 1987 .
Nalezené těleso má průměr 200 km a jeho dráha leží blízko dráze planety Pluta .
Známý astronom Brian Marsden vysoce hodnotí objev jako další z klíčů k pochopení vývoje slunečního systému .
Nové těleso podporuje domněnku o existenci dalšího rodného hnízda komet .
Astronomie je přesvědčena , že kromě tzv . Oortova oblaku komet ve velké vzdálenosti od Slunce existuje ještě tzv . Kuiperův pás hned za drahou Pluta .
Odtud by měly přicházet krátkoperiodické komety , mezi nimi i Halleyova .
A o měsíc později bylo objeveno další nezvyklé těleso .
Uwe Fink z Arizonské univerzity zkoumal spektra Yamakovy komety ( 1988 r ) a zjistil , že prakticky neobsahuje molekulární uhlík a kyan , čímž se výrazně liší od běžných komet .
Výskyt ostatních prvků a sloučenin - vodíku , kyslíku nebo molekuly NH 2 je zcela běžný .
Pro slaboučký svit komety se Finkovi nepodařilo odhalit ani stopy po oxidu uhelnatém , který je v normální kometě nejhojnější uhlíkatou molekulou .
Astronomové mohli bohužel slaboučkou kometu Yamaka sledovat jen asi měsíc a neznáme proto zcela přesně její dráhu .
Výzkum meziplanetární hmoty už odhalil několik dalších komet , které měly nezvykle málo molekulárního uhlíku ( např . Wolfovu - Harringtonovu kometu ) , ale přitom mají obvyklý podíl kyanu .
Čím to může být způsobeno ?
Finkovy domněnky jsou spíše otázkami .
Jestliže je kometa Yamaka plnoprávnou občankou sluneční soustavy , vznikla z hmoty , která nebyla dokonale promísena jak je tomu u většiny komet ?
Anebo se zformovala v nějakém odlehlém koutku našeho planetárního systému , kde chemické dějiny proběhly svébytně ?
Anebo se tato kometa zformovala z plynného oblaku někde jinde v Galaxii a byla naší sluneční soustavou zachycena později ?
Opět pokrok v supravodivosti ?
Dva japonští vědci z osacké univerzity prof . Tomoji Kawai a Shichio Kawai vytvořili nový materiál , který projevuje supravodivost při teplotě -103 C .
Oznámili to v září na zasedání Japonské společnosti pro aplikovanou fyziku .
Materiál je tvořen z oxidu mědi , stroncia a vápníku .
Japonští fyzici si objevu velice cení , protože materiál má velice jednoduchou strukturu , takže by mohl sloužit ke studiu podstaty supravodivosti .
DNA nestačí v Německu jako soudní důkaz ?
K odsuzujícímu výroku nestačí pouze důkaz pomocí analýzy DNA , prohlásil německý federální soudní dvůr v Karlsruhe .
Tuto analýzu lze v této zemi přijmout jako důkaz , ale musí být potvrzen ještě jiným usvědčujícím materiálem nebo skutečností .
Např . r . 1990 byl v Hanoveru odsouzen k třem letům žaláře muž na základě rozboru spermatu nalezeného na oběti .
Pravděpodobnost totožnosti spermatu byla tehdy stanovena na 99986 % .
Stačí to ?
O oprávněnosti metody se diskutuje .
Např . kdyby pravděpodobnost byla " pouze " 0.014 % , pak by jen v Hanoveru bylo mezi muži možných 35 pachatelů .
A to je přespříliš , konstatují experti justice ( viz rovněž článek J . Chalupského na str . 608 v tomto čísle - pozn . red . ) .
Při umělém oplodnění nehraje věk ženy roli - aspoň to tvrdí lékaři z University of Southern California .
Ženy i přes čtyřicítku mají stejnou šanci donosit dítě z cizího oplozeného vajíčka vneseného do jejich dělohy jako zcela mladé maminky .
Tedy rozhodující roli v lidské plodnosti má stáří vajíčka , nikoli dělohy a organismu .
Při experimentech se srovnávala skupina matek ve věku 40 - 65 let s ženami , jimž ještě nebylo čtyřicet .
Třetí kontrolní skupina starších žen , jimž bylo vneseno jejich vlastní uměle oplodněné vajíčko , byla už na tom podstatně hůř , pouze u 11 % z nich se dosáhlo těhotenství .
Kolik neuronů potřebujeme k rozpoznání obličeje ?
Neurofyziologie dosud tápe v odpovědi na otázku , jak velkou aktivitu musí vlastně mozek vyvinout , aby vykonal tak složitý úkon , jakým je rozpoznání obličeje .
Teorie tu kolísala mezi dvěma extrémy - že se rozřešením úkolu musí zabývat nesmírné spousty neuronů velké části mozku , anebo že na to vystačí neuron jediný . . .
Anglo - japonský tým došel nyní při pokusech na makacích k zajímavému zjištění .
Opicím se promítaly různé lidské tváře a ukázalo se , že při jejich poznávání se uplatňují dvě místa v mozku , jedno zjišťuje geometrické tvary obličeje , druhé podobnost tvarů .
A této aktivity se účastní všehovšudy několik desítek neuronů .
Jak mravenci vyzrají na ještěrky
Entomologové si nevěděli rady s chováním jednoho druhu mravenců ( Cataglyphis bombycina ) , který žije na Sahaře .
U vchodu do mraveniště stojí stráž a čeká . . .
Ve chvíli , kdy slunce rozpálí povrch okolní krajiny na 46.5 oC , vydají do mraveniště signál a všichni jeho obyvatelé se pak vyhrnou všemi směry ven za potravou .
Pracují o stošest , jen na chviličku se zastaví , aby se ochladili .
Musí stihnout vše potřebné , než se teplota zvýší na 53.6 oC .
( To představuje i rekord odolnosti těla živého tvora . . )
Pak musí i oni práci ukončit a vrátit se do mraveniště , i když vlastní pracovní " okénko " není příliš dlouhé .
Proč mravenci mají takovýto způsob práce , který jistě není příliš příjemný a bezpečný ?
Entomologové odhalili , že je však účinnou obranou proti hlavnímu nepříteli mravenců - ještěrkám .
Ty jsou na Sahaře zvyklé na horko , ale při 45 oC i ony " odpadají " a zalézají do stínu .
A mravenci si tedy volí radši žár než žravost svých úhlavních nepřátel .
Jak si Francouzi cení vědu
Francouzská vláda schválila zvýšení výdajů na výzkum a vývoj pro r . 1993 o 5.25 % , na celkovou sumu 61.3 miliard franků .
Prioritu mají výzkumy lidského genomu a nemoci aidsu ( o 10 % víc ) .
Výzkum vesmíru získává o 7.2 % víc ( většina výdajů připadne na raketoplán Hermes a nosnou raketu Ariane 5 ) .
Zkrátka nepřichází ani nukleární výzkum ( zvýšení o 7 % ) , ani letectví ( plus 6.2 % ) .
Ve světovém žebříčku výdajů na vědu je nyní Francie s 2.4 % národního produktu před Spojeným královstvím , ale stále za Japonskem , USA a Německem .
Účel Lidské hranice
Japonská vláda vyhlásila r . 1989 velký mezinárodní program základního výzkumu v biologii nazvaný Lidská hranice .
Jde o velmi ctižádostivý projekt , jehož první tříleté údobí právě končí .
Když se původně v Benátkách r . 1987 posuzoval , západní odborníci se na něj dívali velice skepticky a většinou se domnívali , že Japonsku jde utilitárně především o to , pomocí brain drainu přilákat k sobě vědce jiných vyspělých států .
Projekt , který chce stimulovat základní výzkum funkcí mozku a biologických funkcí organismu na molekulárněbiologické úrovni , však řídí západní vědci a vše potřebné - stipendia , přednášky , krátkodobé pobyty , semináře - financuje z 90 % - Japonsko !
Ještě je brzo , aby zásluhou tohoto programu vznikaly výsledky hodné Nobelových cen , ale vše vypadá nadějně .
Přitom Japonci požadují , aby výsledky byly poskytovány zdarma a co nejrychleji celému světu .
( Vzniká tu určitý střet daný tím , že objevy vykonané za japonské peníze mohou zahraniční vědci patentovat . . . )
Proč tedy vlastně takový projekt , pro Západ výhodný a pro Japonsko nesmírně finančně náročný ?
O co Japoncům vlastně jde ?
Odkud pramení taková obětavost a nezištnost ?
Ukazuje se , že na tomto svém finančním vkladu nechtějí především vydělat , ale zvýšit kulturnost své vědy a technologie .
Po ekonomické etapě rozvoje Japonska by měla přijít dlouhá etapa jeho vzdělávání - chce spoluprací s nejlepšími mozky Západu získat své nové vynikající vědce , myslitele i inženýry s tvůrčím duchem .
Že by to mělo mít později kladný vliv i na ekonomiku a obchod , je samozřejmé .
Úsilí být ve vzdálené budoucnosti prvními na světě ve vědě má mít tedy hluboce založené základy .
Vědečtí " skauti " ve východním světě
Stejně jako vyslanci zámořských hokejových mužstev navštěvují dnes i východní Evropu , činí to s nemenší pečlivostí i představitelé mnoha firem Japonska , Ameriky , Německa či Francie .
Z francouzského tisku je možno vyčíst , že tato země je v tomto směru mimořádně aktivní .
Od zbourání železné opony už stačila ze států východní Evropy přetáhnout na 400 významných vědců a techniků .
Letos přichází do této země na 250 vysoce kvalifikovaných stipendistů až na dobu jednoho roku ( 40 % z toho ze zemí bývalého SSSR ) .
Budují se promyšlené vztahy mezi francouzskými vědeckými centry a pracovišti v Moskvě , Petrohradu a ukrajinském Kyjevu .
Např . v oboru molekulární biologie jde o spolupráci mezi Pasteurovým ústavem a puščinskými centry Ruské akademie věd , v matematice a fyzice mezi petrohradským Stěklovovým ústavem a Pařížskou univerzitou .
Firma Société Européenne des Propulsions , tvůrce raket Ariane , podepsala už 33 kontraktů s výzkumnými středisky Ruska , Ukrajiny a Kazachstánu a chystá dalších 5 smluv o spolupráci při vývoji nadzvukových letadel .
Plány a skutečnosti ruské kosmonautiky
Z našeho pohledu se nám zdá , že nové Společenství nezávislých států pozbylo kosmických ambicí .
Nově organizovaná Ruská kosmická agentura je však velice optimistická .
Právě nyní posuzovala první variantu svého programu do r . 2000 .
Generální ředitel RKA J . N . Koptěv tvrdí , že plán přihlíží ke všem čtyřem potřebným aspektům - základnímu výzkumu , aplikacím v národním hospodářství , mezinárodní spolupráci i k branným cílům .
Realita nebo iluze ?
Je uskutečnitelný požadavek , aby se výdaje na kosmický výzkum ročně zvyšovaly 1 , 6 krát ?
Je v daném ekonomickém systému možné , aby např . na tak potřebné spojové družice přispíval stát pouze 15 % a ostatní finance se získávaly z podnikové sféry ?
Ruská kosmická agentura nechce přitom pominout projekt Mars 84 , astronomické družice a výzkum vztahů Slunce - Země .
V oblasti pilotované kosmonautiky se bude využívat stávající družicová stanice Mir až do r . 1996 .
Počítá se s tím , že k ní budou ještě připojeny dva moduly pro výzkumné účely .
R . 1997 by měla být vypuštěna nová základna - Mir 2 .
Přistání amerického raketoplánu na Miru předpokládají Rusové r . 1995 .
Do r . 2000 se počítá s lety čtyř Francouzů k Miru a patrně i astronautů Evropské kosmické agentury .
Možná že Rusko samo vstoupí do této organizace .
Plánuje se rozsáhlá spolupráce s Japonskem .
Rusko se samozřejmě neobejde bez spolupráce s dalšími státy bývalého SSSR , bez kazachstánského kosmodromu Bajkonuru , protože severní Pleseck nemá startovací rampy pro nosné rakety Proton .
I když obavy , že Bajkonur se stane záhy pro ruskou kosmonautiku horkou půdou , nejsou malé .
Potřebuje Rusko nový raketoplán ?
V Moskvě se sešla I . mezinárodní aerokosmická konference věnovaná perspektivám konstrukce vícenásobně použitelných kosmických dopravních prostředků .
Raketoplán Buran je dnes pro ruskou kosmonautiku nepříjemným horkým bramborem .
Od prvního a stále jediného startu v listopadu 1988 konstruktéři neustoupili ani o píď od tvrzení o jeho výtečnosti a nezbytnosti .
Jakákoli kritika byla potlačována pod heslem nevlastenectví .
Argumentem je i 20 miliard ( ještě neinflačních ) rublů , které byly na tento projekt už vynaloženy .
Plánovaný druhý start se stále odkládá a to i z toho důvodu , že na obzoru není pro tento raketoplán práce , totiž potřeba vynášet do vesmíru náklad o hmotnosti 25 - 30 tun .
Ukazuje se , že za posledních 5 let 85 % všech družic naváděných na oběžné dráhy nepřesáhlo hmotnost 10 tun .
Tvůrci Buranu však přesto prosazují druhý , stále ještě nepilotovaný start v druhé polovině r . 1993 s tím , že by raketoplán v automatickém letu přistál u družicové stanice Mir , posádka by přešla do raketoplánu a jeden den studovala jeho vlastnosti .
Generální konstruktér ruského raketoplánu G . Lozino - Lozinskij tvrdí , že jej vytvářel v této podobě proti své vůli , pod nátlakem " shora " , jen kvůli prestiži , aby i SSSR měl podobný dopravní prostředek jako USA .
Ideálnější by i podle jeho názoru byl výrazně menší raketoplán , podobný těm , na které pomýšlejí Spojené království , Německo , Francie a USA .
83 letý konstruktér by chtěl zavrhnout Buran a konstruovat raketoplán MAKS , který by jako startovací základny využíval obří ruský letoun Mrija .
Ten je schopen vzlétnout s nákladem 250 - 270 tun .
Lozino - Lozinskij slibuje , že když dostane potřebné finance - 2 miliardy rublů ( v hodnotě r . 1991 ) , vytvoří celý systém do 6 let .
Získat v samotném Společenství nezávislých států takovéto prostředky je ovšem nereálné .
Zvláště když se své pozice nechce vzdát výzkumná a vývojová základna , která žije z superrakety Eněrgija .
Základna , která vytvořila Buran , sní o spolupráci se Západem .
Oznámila , že se na ni už obracejí Angličané a Francouzi , kteří při práci na Hotolu a Hermesu narazili na stejné potíže jako SSSR při vytváření Buranu .
Konference má právě posoudit nadějnost takovéto spolupráce .
Podaří se však Rusku účinně spolupracovat nejen se Západem , ale i s Ukrajinou , kde se vyrábí letoun Mrija , a s Kazachstánem , bez jehož kosmodromu se ani systém MAKS neobejde ?
Ukazuje se , že sovětská technika vyvíjená bez ohledu na ekonomiku , ztratila pevnou půdu pod nohama .
Menší raketoplán , který by byl schopný vynést 10 tun , by měl však být rentabilní až při 30 startech ročně .
A to zásadně přesahuje potřeby současného Ruska .
Kdo to bude platiti . . .
Ruské noviny byly v tomto měsíci přímo plné kosmonautického podnikání .
Referovalo se totiž také o smlouvě , kterou podepsaly Spojené státy a Rusko .
Jde o spolupráci při pilotovaných letech a při výzkumu Marsu .
V prvním případě plán počítá se dvěma etapami .
Nejprve by ruský kosmonaut pobýval v listopadu 1993 na palubě amerického raketoplánu .
K tomuto letu jsou vybráni dva kosmonauti : Vladimír Titov a Sergej Krikaljov .
Titov již prožil ve vesmíru celý rok a při svých letech prožil ( a přežil ) řadu mimořádných událostí .
Nyní je zástupcem velitele centra přípravy kosmonautů .
34 letý Krikaljov byl ve vesmíru dvakrát a je hodnocen jako jeden z nejzkušenějších ruských kosmonautů .
V říjnu by se oba měli vydat do Johnsonova centra v Texasu .
Ve druhé etapě v letech 1994 - 1995 odstartuje americký astronaut na ruské lodi Sojuz TM ke stanici Mir .
Sem si pro něho přiletí americký raketoplán , na jehož palubě se vrátí na Zemi .
Je možné , že s americkou osádkou dorazí i celá nová směna ruských kosmonautů k dalšímu pobytu na Miru .
Spolupráce při výzkumu Marsu je skromnější .
R . 1994 odstartuje k této planetě ruská sonda se dvěma americkými aparaturami .
Není vyloučeno , že to nebude bezplatně , ale že na misi USA i finančně přispějí .
Smlouva mezi řediteli Ruské kosmické agentury a NASA však je v ruském tisku kritizována .
Některým ruským odborníkům se zdá , že oni dávají víc a nedostávají z americké strany náležité protihodnoty .
Američané podle jejich představ vytěží z pobytu na Miru více poznatků než ruský kosmonaut na americkém raketoplánu , protože program Buranu bude prakticky zmrazen .
Ozývají se hlasy , že i Brit na Miru pobýval příliš lacino . . .
Ach ty představy a reality finančního hodnocení . . .
Ivo Budil
Jedovaté lidské zuby
Spojení poškozené tkáně se současným zanesením mnohočetné bakteriální infekce se často projeví nezvládnutelnou nebo těžko zvládnutelnou infekcí rány .
V ranách po lidském pokousání se nachází nejméně šest nebezpečných bakteriálních druhů a to může vést nejen k místním zánětům , ale také k hnisavému zánětu šlach , kloubů a kostí - před zavedením antibiotik nebylo výjimkou , že vzniklá infekce byla smrtelná , vedla k " otravě krve " .
Nejstarším historicky známým případem smrtelné infekce z lidských zubů je " Orkneyská sága " , historie Orkneyských hrabat , napsaná kolem r . 1200 .
Orkneyské ostrovy při severním pobřeží Skotska byly osídleny Seveřany ( Nory ) na konci osmého a na začátku devátého století .
Byly ovládány Norskem a Dánskem až do r . 1472 , kdy byly obsazeny Skotskem .
V " Orkneyské sáze " je kapitola nazvaná " Otrávené zuby " a ta popisuje střetnutí mezi Sigurdem Mocným , prvým hrabětem Orkneyským , a Maelbrigtem , hrabětem Skotů .
Toto střetnutí se pravděpodobně odehrálo začátkem 10 . století a Sága je popisuje takto :
Nastal krutý boj , ale netrvalo dlouho a Maelbrigte a jeho lidé byli mrtví .
Sigurd nechal jejich hlavy upevnit k sedlům koní vítězů , aby ukázal svůj triumf .
Tak začali cválat k domovu , opojeni vítězstvím .
Cestou se Sigurd , pobízeje svého koně , škrábl do lýtka o zub vyčnívající z úst Maelbrigtovy hlavy .
Rána začala rychle otékat a bolet a to vedlo k smrti Sigurda Mocného .
Leží pochován v mohyle na břehu řeky Oykel .
Co z toho plyne ?
Nepoškrabte si lýtka o zuby mrtvol svých protivníků , když vítězně cváláte domů !
Ale vážně : pokousání člověkem může být podobně nebezpečné , jako pokousání vzteklým psem .
To znamená , že rána se musí dobře vyčistit , dezinfikovat a nejlépe , když ji vidí lékař .
Sch
Kantův dopis Borowskému
Někdy mezi 6 . a 22 . březnem 1790 odeslal Immanuel Kant dopis svému příteli L . F . Borowskému .
Dvě století mu na aktuálnosti neubrala .
Ptáte se , čím objasnit tak rychle se rozšiřující sklon k fantazírování a jak bojovat proti tomuto zlu ?
Jedno i druhé je pro lékaře našich duší stejně obtížnou úlohou , jako byla pro lékaře našich těl epidemie ruské chřipky , která před několika lety zachvátila celý svět a nevyhnula se ani Vídni .
Mnoho lidí přemohla , ale vbrzku bez jakékoli zřejmé příčiny skončila .
Podobnost zmíněných lékařů spočívá v tom , že jedni i druzí snáze nemoci popisují , než chápou příčiny jejich vzniku , neřku - li pomáhají je uzdravovat .
A nemocný může být šťastný , je - li mu předepsán zcela dietetický postup léčby a je - li mu jako lék doporučena čistá chladná voda a vše další přenecháno moudré přírodě .
Zdá se mi , že všeobecná vášeň pro čtení je nejenom příčinou a prostředkem šíření této nemoci , ale také otráveným prostředím , ve kterém vzniká .
Představitelé zámožných stavů ( a někdy též učenci ) , kteří si činí nároky když ne na převahu , tedy přinejmenším na rovnost ve znalostech s těmi , kteří dosáhli vědění trnitou cestou důkladného studia předmětu a za cenu dlouhého úsilí , spokojují se s tím , že z vědy sbírají smetanu , používajíce příručky a přehledy ;
přitom by však chtěli setřít do očí bijící rozdíl mezi mnohomluvnou nevědomostí a skutečným vědeckým poznáním , což učiní nejsnáze tak , že přijmou za fakta věci nepostižitelné , pouze myslitelné v podobě mlhavých možností , a předloží je serióznímu přírodovědci , aby objasnil , jak si představuje realizaci toho či onoho blouznění , něčí předtuchy , astrologické předpovědi či proměny olova v zlato .
Vždyť přijme - li se fakt takového druhu za daný ( a dohady o nich tito lidé nepřipouštějí ) , cítí se každý vědec neinformovaný jako nevzdělanec .
Těmto lidem bylo zatěžko naučit se všemu , co zná dobrý přírodovědec , a snaží se tento rozdíl odstranit nejsnazší cestou .
Učiní předmětem diskuse věci , o nichž žádný člověk nic neví - o těch lze vynášet libovolné úsudky , poněvadž ani vědec nemůže předložit nic lepšího .
Odtud se podobné sklony šíří i mezi prosté lidi . . .
Obvyklý způsob , jímž se nevědomosti přidá zdání vědeckosti , spočívá v tom , že fantasta zadá následující otázky : Víte , v čem je skutečná příčina magnetismu ?
Nebo : Je vám známa látka , která vyvolává tak neobvyklé jevy elektrické ?
Vycházeje z toho , že ve skutečnosti v řadě případů ani nejlepší přírodovědec neví dost o podstatě problému , stejně tak jako nevzdělanec , cítí se ten druhý oprávněn vynášet o věcech soudy .
Jenomže rozdíl je v tom , že pro vědce mají význam pouze takové děje , které může vždy zopakovat v experimentu , a tak si předmět plně podřídit své vůli , zatímco nevzdělanec sbírá poznatky , které mohou být jak důsledkem představivosti pozorovatele , tak i důsledkem pozorovaného , a proto je nelze experimentálně prověřit .
S takovým hlupákem se nedá nic dělat ;
nechť adept živého magnetismu magnetizuje a dezorganizuje , jak se líbí jemu a ostatním důvěřivým lidem .
Úkolem policie je dávat pozor na věci zasahující oblast morálky ;
nám přísluší i v budoucnu zůstat na skutečné cestě přírodovědy - cestou experimentu a pozorování činit vlastnosti objektů přístupné našim smyslům .
Rozsáhlé vyvracení protiřečí v takovém případě důstojnosti rozumu a kromě toho je bezúčelné .
K podobnému bláznovství je lépe přistupovat s mlčenlivým přezíráním , vždyť tyto jevy účinkují v morální sféře jen nedlouho a brzy je vystřídají jiné nejapnosti .
Zůstávám I . Kant
* ) Borowski sepsal Kantovu biografii , v níž sám Kant učinil některé úpravy .
V souhlasu s jeho přáním byla publikována až posmrtně v Královci r . 1804 .
Výše uvedený dopis byl přetištěn také rusky ve sborníku " I . Kant - Traktaty i pisma " ( vydalo nakl . Nauka r . 1980 ) .
/ přeložil a poznámkami doplnil Vladimír Karas /
Azadirachtin a " nové " biologické pesticidy
IVAN HRDÝ
Zájem o přírodní látky využitelné jako " biologické " pesticidy je motivován racionálními důvody : rezistencí škodlivých činitelů , hygienickými a ekologickými ohledy ( souhrnně : morálním zastaráváním pesticidních přípravků ) .
Emotivní odpor k chemii však často svádí k nekritickému pohledu na věc a k jednostrannému přeceňování alternativních , nových , nebo často jen znovu objevených prostředků .
Takovým " novým " zdrojem hmyzohubných látek je Azadirachta indica - " neem tree " ( Vesmír 71 , 416 , 1992 ) , ev . i Melia azedarach - " chinaberry tree " , poskytující podobné látky .
" Neem " je stálezelený tropický strom , běžný v zahradách a stromořadích .
V Indii se odedávna využívá v tradičním lékařství .
Nejstarší lékařské spisy doporučují listy proti kožním chorobám a pod označením " Puncha amrita " se uvádí lék obsahující květy , plody , listy , kůru a kořeny stromu .
Dávno jsou známy také pesticidní účinky různých částí tohoto stromu .
Zásluhu na oživení zájmu a započetí všestranného výzkumu pesticidních látek z Azadirachta indica mají především němečtí entomologové a chemici ( H . Schmutterer , H . Rembold ) .
Redakční článek v časopise Science ( 255 , 1070 , 1992 ) upozorňuje na konferenci o stromu " neem " , která se konala r . 1980 ( Rottach - Egern ) ;
následovaly však další konference na stejné téma r . 1983 ( Rauischholzhausen ) a r . 1986 ( Nairobi ) .
Insekticidní látka izolovaná ze semen Azadirachta indica je směs derivátů azadirachtinu , tj . strukturálně složitých triterpenoidů .
1 ) 2 )
Azadirachtin působí na hmyz velmi komplexně : způsobuje vývojové poruchy , narušuje svlékání hmyzích larev a zrání vajíček u dospělců .
Interferuje s účinky obou hmyzích metamorfózních hormonů - se svlékacím ( ekdysonem ) a s juvenilním hormonem .
Působí na hmyz jako sterilant - brání tedy jeho rozmnožování ( = reprodukci , nikoli produkci , viz Vesmír 71 , 416 , 1992 ) .
Účinné látky z A . indica dále ovlivňují chování hmyzu - působí protipožerově a na samičky některých druhů odpudivě při vyhledávání míst pro kladení vajíček .
Vývojové poruchy vyvolané azadirachtinem byly pozorovány u zástupců všech řádů hmyzu použitých až dosud v pokusech ( mšice , sarančata , motýli , brouci ) .
Naproti tomu se uvádí 1 ) , že při pokusných polních aplikacích bylo působení azadirachtinu ( resp . extraktů ze semen " neem " ) do jisté míry selektivní , tj . že byl zahuben škůdce , aniž by byl současně ničen užitečný hmyz .
V pochopení mechanismu účinků azadirachtinu na hmyz jsou dosud četné mezery .
Vedle účinnosti přípravků z A . indica na hmyz se uvádí také účinnost na fytofágní roztoče , na červy a plže .
Jedna kapitola zmiňovaného sborníku hovoří o stromu " neem " jako o hnojivu : pozitivně je hodnoceno protipožerové působení extraktů z A . indica na vodního korýše Heterocypris luzonensis , který svou činností ( živí se řasami ) ovlivňuje bilanci dusíku v chudých tropických půdách rýžovišť .
Velmi důležité jsou údaje o účincích stromu " neem " na obratlovce .
Ovšem bude třeba kriticky diferencovat mezi zprávami založenými na seriózním studiu a zprávami méně přesnými .
Např . Sadre et al . 1 ) uvádějí , že vodní extrakt čerstvých listů při denním podávání způsobuje po jedenácti týdnech neplodnost u krys .
Přitom nebyl pozorován toxický vliv podávaného extraktu , úbytek na váze a jiné nepříznivé jevy , ani snížení sexuální aktivity samců , pokles libida nebo impotence , zvířata si zachovala normální pářící chování .
Nebyla zaznamenaná inhibice spermatogeneze a neplodnost byla způsobována utlumením pohyblivosti spermií .
Tento účinek je údajně reverzibilní ( zajímavý model pro antikoncepci ! ? ) .
Extrakt působil neplodnost i u myší , ale přitom pohyblivost spermií nebyla ovlivněna .
Naproti tomu sterilizační účinek na králíky a morčata nebylo možné vyhodnotit , protože extrakt působil toxicky !
Rozhodla - li se EPA ( Environmental Protection Agency , USA ) registrovat Margosan - 0 ( přípravek na bázi azadirachtinu ) pro hubení škůdců , i když dosud s vyloučením zemědělské oblasti , musela mít jistě k dispozici daleko věrohodnější toxikologická data , svědčící o bezpečnosti přípravku .
Srovnávat šance na praktické využití azadirachtinu ( resp . přípravků na bázi stromu " neem " ) a pyrethrinů není zcela případné .
Pro složitost účinné látky ( která je těžko přístupná syntéze ) zůstane asi strom " neem " jediným zdrojem tohoto pesticidu .
Přírodní pyrethriny , připravované z kopretiny stračkolisté , Chrysanthemum cinerariaefolium , nacházejí uplatnění v komunálním sektoru v boji s " obtížným " hmyzem .
Působí jako dotykový insekticid rychle a razantně , ale nejsou dostatečně stálé .
Teprve odvozené syntetické pyrethroidy , které svou stálostí a účinností daleko překonávají původní přírodní model , zaznamenaly neobyčejný komerční úspěch a uplatňují se i v ochraně rostlin , což je oblast , která spotřebovává největší kvanta pesticidů , a je tedy pro výrobce nejzajímavější .
V této souvislosti data uváděná ve Vesmíru ( 71 , 416 , 1992 ) nemusejí být ve vztahu k " biologickým " pesticidům tak optimistická , jak by se na prvý pohled zdálo .
Současný objem 450 miliónů US $ zahrnuje v kategorii " přirozených " insekticidů nejen pyrethriny , ale i jejich syntetické napodobeniny ( Science 255 , 1070 , 1992 ) .
Předpokládaný vzrůst na necelý dvojnásobek spotřeby v USA r . 1998 není nijak horentní a navíc bude zřejmě obstarán hlavně oněmi syntetickými napodobeninami , tedy pyrethroidy , které se svou strukturou již značně liší od výchozího přírodního modelu .
Tento trend , tj . vzestup spotřeby pyrethroidů na úkor dalších syntetických insekticidů ( organofosfátů , karbamátů ) lze zaznamenat v celosvětovém měřítku již od začátku osmdesátých let ;
USA jsou v zavádění pyrethroidů pozadu vinou poněkud odlišné rozhodovací strategie EPA .
Velikou předností přípravků na bázi stromu " neem " je snadná dosažitelnost suroviny , což pro země třetího světa , kde chybí prostředky na nákup drahých novějších syntetických pesticidů , může být rozhodující .
Podle údajů z r . 1976 rostlo v Indii na 14 miliónů stromů " neem " s potenciální úrodou 418613 tun plodů ročně .
Začátkem osmdesátých let se z tohoto množství využívala jen asi čtvrtina , a to hlavně pro farmaceutické účely .
Jak bude azadirachtin " veleúčinným " a úspěšným insekticidem , ukáže další výzkum a praxe .
Pro ošetřování polních kultur a při náročnější technice extrakce se počítá s koncentracemi kolem 100 mg účinné látky na 1 kg aplikovaného přípravku .
Při použití vodních extraktů , které jsou snáze dostupné zejména v rozvojových zemích , jsou nutné koncentrace 50 krát vyšší a pro ošetření jednoho hektaru se předpokládá spotřeba extraktu z 10 kg semen stromu " neem " .
Zpráva z časopisu Science vyznívá velmi optimisticky a předpovídá přípravkům ze zázračného stromu " neem " v konkurenci s jinými pesticidy skvělou budoucnost .
Bude zajímavé sledovat , jak se Agentura pro životní prostředí ( EPA ) vyrovná s plnou registrací přípravků na bázi azadirachtinu pro ochranu rostlin .
LITERATURA
Svět pod mikroskopem
Vzpomínka na profesora Jiřího Fialu
JOSEF CHALUPSKÝ
Když jsme se někteří z nás pokoušeli počátkem padesátých let o zhotovování mikrofotografií , museli jsme mít štěstí , že se nás někdo trochu ujal a poradil nám nebo jsme někde něco okoukli .
V podstatě jsme se učili po způsobu opic , jak kdysi trefně prohlásil Ernst Mayer o výchově systematiků a taxonomů , to je nápodobou .
I když určitá literatura tu byla - např . kapitoly v Jírovcově Zoologické technice a Mikroskopické technice Wolfově .
R . 1956 v Orbisu vyšly Základy praktické makrofotografie a mikrofotografie Jiřího Fialy a Jana Schlemmera .
Útlá a jasně napsaná kniha , ze které od této chvíle mohl každý zájemce již samostatně v dostatečné míře načerpat poučení .
Sešli se dva výborní autoři .
Jejich snaha a schopnost vše nekomplikovaně a přitom na potřebné úrovni vysvětlit , byla nesporná .
První z nich byl totiž původně - středoškolským profesorem češtiny a latiny .
Profesor Jiří Fiala může být příkladem toho , jak se nějaké vrozené nutkání v lidské duši a zájem dokáží prosadit přes okolnosti , které člověka vedou jinam .
Prof . Fiala po působení na libeňském a Jiráskově gymnáziu v Praze přešel v padesátých letech do fotooddělení ČSAV , aby se věnoval své zálibě , se kterou začal již ve třinácti letech .
Zálibě , která byla něčím víc , a to - láskou .
Dlouho spolupracoval s Meoptou a jezdil po světě jako organizátor fotovýstav z oboru .
Spolu s O . Jírovcem a B . Boučkem vydal knihu Život pod drobnohledem , která vyšla v několika světových jazycích .
Jeho dokonalé mikrofotografie ilustrují však řadu odborných knih , i když to nemusí být vždy zřejmé , tak jak se někdy v dalších vydáních z nich jeho jméno ztratilo .
Prof . Fiala zemřel již 25 . srpna 1992 na srdeční selhání .
Jako by se jeho laskavost , se kterou pak jako důchodce za námi přicházel , promítla i do okolností jeho skonu .
Zemřel sedě na lavičce v parku za prázdninového pobytu .
A protože se narodil v Praze dne 15 . června 1908 , bylo mu 83 let .
Okraj stepi
STANISLAV KOMÁREK
( Danielu Fryntovi a Zdeňku Kratochvílovi , v diskusi s nimiž se v článku popsaná myšlenka vynořovala )
Každému biologovi připadá evidentní skutečnost , že zásadní velikostní rozdíl je i u poměrně blízce příbuzných organismů příčinou jejich dosti odlišné struktury i fungování .
Relativní proporce jsou zcela jiné u myši a slona , mechanismus letu odlišný u kolibříka a kondora , stavba a fungování rozdílné u jetele a dubu .
Obdobný fenomén lze pozorovat i ve fungování " nadindividuálních organismů " , konkrétně v případě států různé velikosti .
Mnoho lidí , kteří měli možnost navštívit Spojené státy i Rusko , přijelo s takřka stereotypním konstatováním , že obě země jsou si přes teoreticky nepřekonatelné rozdíly dosti podobné .
Nejen rozlehlostí , patriotismem a určitým sklonem ke gigantománii , ale i čímsi hlubším a podstatnějším .
Při bližším ohledání se zdá , že velké státy rozkládající se v rovinách s minimem horizontálního i vertikálního členění mají jiné mechanismy fungování než země malé a pro jednotlivce přehledné .
Ruská rovina či Velké pláně tvoří zvláštní plochu bez záchytných bodů , upřednostňující jiný typ mezilidských vztahů než státy a země takříkajíc kapesního formátu .
Zatímco rakouský kancléř může znát osobně všechny významnější osoby v zemi , je podobná věc na širé Rusi zhola nemožná .
V zemích menších či členitých ( už třeba v bývalých kavkazských či pobaltských republikách ) se vyvíjí společnost jiného typu , toho , jaký sami známe ze střední Evropy , kde je nutno celý život vrůstat do místní sítě vztahů ;
mobilita je velice malá a významné sociální interakce se udávají jen mezi osobami , které se navzájem znají , pokud možno od raného dětství .
Vzniká tady jako typická sociální interakce cosi , co bychom mohli nazvat " protekcí " v jiném než obvyklém pejorativním slova smyslu - nedostatkové zdroje se dělí mezi ty , které důvěrně známe , ať už je z celé věci hmotný prospěch , nebo škoda .
V zemích druhého typu , velkoplošných a nepřehledných , kde není možno všechny uchazeče o nedostatkové zdroje znát osobně , se etabluje jiný typ interakcí , nazvatelný pracovně " korupcí " , opět bez onoho negativního přídechu - zdroje se rozdělí těm , kteří nejvíce zaplatí , popř . nabídnou největší protislužbu , bez ohledu na míru známosti či sociální provázanosti .
Pro Spojené státy je charakteristická dávno legalizovaná forma těchto relací , v Rusku se bohatě udržely ( tradice , zejména kupecká , je věkovitá ) přes přísné formální zákazy .
Komunistická strana , jakožto typická " ekleziomorfní " ( " církvotvará " ) struktura posuzovala , stejně jako všechny struktury podobné , korupci zejména v získávání úřadů v teorii velmi přísně ;
organizace tohoto typu vždy zdůrazňují nutnost , léta a desetiletí , nejlépe přímo ab ovo sledovat příští pretendenty vyšších postů ostřížím zrakem , aby se do nich nevplížili nehodní ( řeč jde o teorii , ne o praxi ) .
Katolická církev ve středověku obecně nerada viděla i jakýkoli jiný obchod , zejména pak finanční transakce spojené s poskytováním úvěrů .
Je jaksi patrné , že pro ryze obchodní vztahy je třeba vždy větší rozběh , než jaký dává malá a uzavřená společnost - rozběh širých stepí často nahrazovalo obchodování se zámořskými koloniemi , nebo u obchodnických etnických minorit moře je obklopujících jiných národů .
V tomto případě pak převažovaly v rámci vlastní skupiny vztahy popsané jako první a ve vztahu ke koloniím nebo cizím etnikům ony ryze merkantilní .
Oba popsané typy mezilidských komunikací se v praxi vždy prolínají a nevyskytují se nikdy ve zcela čisté kultuře , jak už je u abstrakcí obecně zvykem .
Přesto je užitečné o nich vědět a uvědomovat si specifika středoevropské tradice , obtížně zaměnitelné za model jak Mississippské roviny , tak Azovských stepí .
Konfigurace krajiny není zřejmě podstatná jen pro romantickou krajinomalbu .
Záhady hypnózy , potažmo k záhadám před životem
Vesmír 71 , 463 , 1992 / 8
V 8 . čísle Vesmíru píší Josef Babor a značka imh o Moodyho knize Životy před životem .
K jejich vývodům a závěrům bych jen chtěl pro objasnění připojit několik poznámek o hypnóze a obecně změněných stavech vědomí .
1 ) Logika transu - trans má skutečně jakousi vlastní logiku , podle níž , například , za určitých okolností " dolů " znamená totéž co " nahoru " a naopak .
Podobně se může zaměnit směr plynutí času .
Pak může minulost přijít teprve po budoucnosti .
Další logickou složkou " transové logiky " je jakýsi " doslovismus " - to , co slovo snad může naznačit , v transu platí , a tak není nic divného na tom , když vám v takovém stavu moravský vrabec uletí a zelí odnese v zobáku .
Ostatně transovou logiku všichni dobře známe - z nočního i denního snění a také z prožívání mytického .
2 ) Transové jevy - je - li skutečně v Moodyho knize transové logice připisován jev disociace , totiž pozorování sama sebe jako z určité vzdálenosti , pak je toto přisouzení mylné .
Disociace byla pravděpodobně navozena instrukcí hypnotizéra .
Důvod k tomu je zřejmý .
Disociace totiž chrání subjekt před příliš silným citovým prožíváním , které by jej mohlo poškodit .
Z téhož důvodu se disociace s prospěchem používá při hypnotické léčbě fobií ( chorobných strachů ) .
Disociace působí na citové reakce asi tak jako acylpirin na horečku ( ta je také přirozenou reakcí těla a také nás může poškodit ) .
Můžete ji použít sami i bez hypnózy .
Jeden můj známý vždy , když se dostane do vážných nepříjemností , odjíždí , jak tomu říká , na dovolenou do Brabantska .
A pak , šéf na něj křičí , manželka mu vyčítá , všechno kolem je jak rozbouřené peklo .
On sám zůstává v klidu , v rovnováze a jen si pro sebe opakuje : " To je dobře , že jsem v Brabantsku .
Kdybych byl doma , to by byla hrůza ! "
A klidně přitom z dálky , v níž Brabantsko leží , pozoruje sebe v té nešťastné domácí situaci .
Disociace je běžný a přirozený jev , který mnozí lidé objeví a naučí se používat sami od sebe .
Těm dalším stačí jednoduchá instrukce .
Tak tomu je i s mnoha jinými transovými jevy - například není sice běžné , ale zase ne tak výjimečné , naučí - li se někdo řídit děj svých snů - a to protože transové stavy nebo , přesněji řečeno , stavy změněného vědomí jsou běžnou součástí našeho prožívání .
3 ) Transová realita - je pochopitelně odlišná od reality , kterou prožíváme v bdělém stavu .
Neplatí v ní logika sylogismů a provádět ve změněném stavu vědomí početní operace by mohl být zajímavý a asi zábavný experiment .
Je poměrně obtížné popsat , jaká to realita je .
Popisovat ji totiž můžete teprve po návratu do bdělého stavu a přechodem se vždycky mnohé ztrácí .
" Hypnotizér " či " experimentátor " ( jedno označení horší než druhé , lepší by bylo průvodce ) totiž sotva může být mimo trans , uvádí - li do něj druhého .
Ostatně již staří mágové věděli - a magie má vždy něco společného s transem - že kouzlo nejvíce působí na kouzelníka samého .
Jen jedno mohu říct : transové reality jsou velmi rozmanité .
Můžete se octnout na žhavých hvězdách i na živých planetách , putovat časem a kdoví co ještě .
Může to být zábavné a může to být hrozivé , je to nesmírně tvořivé , a odkud se v nás všechna ta produkce bere , kdo ví .
Jisté je , že všechno to platí - v transu .
4 ) Vyznání a varování - práce s hypnózou je překrásná a může lidem pomáhat v mnoha jejich trápeních .
Zároveň je to jakýsi druh prchavého a nezachytitelného umění .
Lze jí ovšem také zneužívat a lidem s ní ubližovat .
Tak jako s mnoha jinými objevy .
Luděk Kolman
Mystika pro fyziky
Stať " Fyzika pro mystiky " , kterou uveřejňujeme v tomto čísle , mi připomíná otázku , kterou jsem si po prvé položil někdy koncem 70 . let : Jak pohlížet na literaturu ( tehdy na vzestupu ) , která se odvolává na překvapivá a netradiční zákoutí moderní vědy - např . na paradoxy kvantové mechaniky - a odhaluje ještě překvapivější mimovědní souvislosti - např . paralely mezi moderní fyzikou a východním mysticismem ?
Einstein kdysi prohlásil , že je - li kvantová mechanika správná , pak je svět ztřeštěný .
" Měl pravdu , " dodává americký vědec D . Greenberger , " svět je ztřeštěný . "
Fyzikové přitom jako by raději obětovali víru v přirozenou logiku světa než aparát kvantové mechaniky .
Copak lze zpochybnit teorii , říkají , která se v praxi nesčíslněkrát osvědčila a za kterou se staví drtivá většina vědců ?
Vědci propadají nervozitě , když se do jejich záhad pletou nezasvěcenci .
Do jisté míry právem , otázka je , jak se my nezasvěcenci máme vyrovnat s tím ztřeštěným světem .
Vzpomínám , jak k nám před lety , kdy jsme mnozí žili v pustině bez přístupu k zahraniční literatuře , ba i k informacím o ní , přec jen vítr občas zavál zvláštní , podivné a nevídané knížky : Capra , Hofstadter , Pirsig , Bohm 1 , Sheldrake , Zukav , Davies , Pagels , Berman , Zee , Gould , Prigogine , Jantsch , Bateson , Koestler , Smullyan , Needleman , Wilber a další .
Živě se pamatuji , jak mi moje kanadská přítelkyně Markéta ( které vděčím za většinu těch knih ) poslala knížku G . Zukava s podivným názvem " The Dancing Wu Li Masters " a s neskromným podtitulem " An Overview of the New Physics " .
Do knížky Markéta připsala : " Nemám šajnu , jestli je to zajímavé , ale je to velký bestseller ! " .
Ty knihy nás se Zdeňkem Neubauerem nejen zaujaly : naplňovaly nás přímo nadšením .
Zpřítomňovaly nám cosi blízce známého , dávno zasutého .
[ Man hu ? ptali jsme se jako dávní Israelité : - co jest to ? ]
Nebyla to věda , ale bylo to o vědě .
Nevázané psaní , často zábavné , až hravé .
Popularizace v běžném smyslu to také nebyla : na to to bylo příliš spekulativní , problematické , inspirující .
Nebyla to však ani filosofie - přec jen to bylo příliš odborné .
Konečně to nebyla ani beletrie , i když to k tomu v některých případech ( Pirsig , Hofstadter ) nemělo daleko .
Mnohé z těchto knih byly na Západě bestsellery .
To jsme tehdy ani nevěděli , což bylo dobře , odradilo by nás to asi .
Rovněž jsme nevěděli , že v odborných kruzích byly přijímány s velkými rozpaky .
To by nás předpokládám neodradilo .
Jedno bylo jisté .
Tyto knihy zprostředkovávaly nový , osvobozující pohled na přírodu a na různé vědní obory : matematiku , fyziku , kosmologii , počítačovou vědu , vědy o mozku , biologii .
Získávaly nás pro ně , poukazujíce na jejich závažné dimenze .
Tak jsme se setkávali s vědou nikoliv zprostřed či " zezadu " , nýbrž tváří v tvář .
S vědou , jež je " dobrodružstvím poznání " , a s poznáním , jehož přesnost , přísnost a závaznost není popřením objevitelské romantiky .
( Otázka , co je to vlastně za literaturu , nás se Zdeňkem tehdy přivedla k pokusu napsat rozbor tohoto žánru , pro nějž jsme si vymysleli název " Fi Fi " - filozofická fikce .
Pokus tehdy zůstal jen v zárodku : příliš rychle se měnil obsah a pojetí zkoumaného pojmu .
Zukavovi Tančící mistři náleželi do série knih poukazujících na souvislosti mezi moderní fyzikou a východní filozofií .
( Nedávno vyšla ve slovenském překladu nejznámější z nich , Caprovo " Tao fyziky " ) .
Ač pomalý čtenář , přečetl jsem tehdy těch přes tři sta hustě potištěných stránek Zukavovy knihy jedním dechem .
( Naštěstí nejsem fyzik a nerozptylovaly mě možné chyby a nepřesnosti . )
Myslím , že to byl dobrý příklad knihy , kterou nesmíme číst pro poučení , ale pro povzbuzení .
Zve nás , abychom se přidali k tančícím mistrům Wu Li - moderním fyzikům velikosti Bohra , Heisenberga , Schrödingera - a abychom hráli tutéž hru obrazotvornosti jako oni , abychom vstoupili do téže logiky , týchž pohledů a postojů .
Vede nás k tomu , abychom tento tanec uskutečňovali na cestách svého vlastního uvažování ;
nikoliv tedy způsobem matematiky , nýbrž způsobem přirozeného myšlení .
Tak si osvojíme právě ty taneční figury , které mají základní filozofický význam .
Ivan M . Havel
1 Ve chvíli , kdy to píši , se dovídám , že David Bohm , fyzik a filozof , který pro nás hodně znamenal , zemřel 27 . 10 . 1992 , uprostřed práce na knize " The Undivided Universe " .
Společnost Xerces
Lidé zaměření svým založením spíše na dění odehrávající se ve vesmíru hledí patrně jen s úsměvem na " marné " pokusy udržet nějaký neměnný stav v dění pozemském .
Ale bytí se odehrává v mnoha rovinách a jeho projevy v kterékoliv z nich mají svůj význam .
Společnosti chránící živočichy či rostliny nejsou ve světě tak vzácné .
Pokud se týče živočichů , starají se však většinou o obratlovce , případně hmyz .
Již od r . 1972 existuje v Americe dosud málo známá společnost označující se jako " The Xerces Society " ( podle již před časem vyhynulého modráska Glaucopsyche xerces , žijícího v Kalifornii ) , která si dala za úkol chránit všechny bezobratlé .
Čili nejen hmyz , ale všechny členovce vůbec ( tedy i pavouky , štíry , kraby , stonožky atd . ) a dále i červy , měkkýše , vodní houby a prvoky .
Prostě bezobratlé v celé jejich šíři !
Ještě r . 1986 měla jen několik stovek členů .
Nyní se její členstvo počítá již na tisíce , získala výrazné dotace a je na rychlém vzestupu ( Science 255 , 27 , 1992 ) .
Předsedou vědeckého poradního sboru společnosti je známý americký hmyzí sociobiolog E . O . Wilson z Harvardovy univerzity .
Jako hlavní úkol si společnost dává záchranu některých oblastí jako celku , a to především výchovou místního obyvatelstva i odborníků .
Týká se to např . Madagaskaru , který společnost považuje za jakousi " archu Noemovu " .
Symbol společnosti ve znaku však se nezapře , a tak několik projektů je zaměřeno jen na motýly .
Mezi nimi také na ochranu zimovišť danausů ( viz též Vesmír 66 , 707 , 1987 ) .
Ty však v loňském roce nezasáhla činnost lidská , ale neobvykle špatné počasí ( viz aktualitu na str . 707 ) .
Josef Chalupský
53 - 34
Národ žije z práce svých geniů , aniž by si toho byl vědom .
I tak zvaní učenci a umělci , jichž v národě bývá velký počet , jsou z devíti desetin toliko napodobiteli děl pravých geniů .
Ano stává se , že národ oslavuje tyto plagiátory a pravého genia umlčuje .
Soud davů je vždycky nespravedlivý , není pravda , že hlas lidu je hlas boží .
Dav jde vždy za hesly demagogů .
Proroci a geniové byli skoro vždy mučedníky , protože šli proti proudu a nebáli se veřejně mluviti pravdu .
Odkud pochází , proč v kruzích umělců nejdříve zrodí se odpor proti vládnoucí tyranii , kdežto podvodníci vědečtí naopak šplhají za přízní panujících tyranů .
Genius sám nikdy podvody nepáchá a nikdy se před podvodníky neskloní .
Prof . Dr . J .
VELENOVSKÝ : Nirvána , Praha 1926
Jak vznikají hvězdy II .
Hvězdná hnízda ve tmě a chladu
MIREK PLAVEC
Uvážliví autoři vědeckých monografií nebo populárních knih se pečlivě vyhnou titulům obsahujícím slova " moderní " nebo podobná .
Jejich obsah totiž zastarává skoro tak rychle jako móda v oblékání či v účesech .
Někdy však jen o málo méně domýšlivý titul trefí do černého .
Tak když Johannes Kepler vydal r . 1609 v Praze spisek s názvem " Nová astronomie aneb o pohybech hvězdy Marse " , otevřel svým objevem eliptických drah planet cestu k poznání dynamiky sluneční soustavy a k rozvoji nebeské mechaniky , která pak dominovala v astronomii nějakých 250 let .
Podobně David Allen vůbec nepřeháněl , když první knihu o infračervené astronomii z r . 1975 nazval prostě " Infrared : The New Astronomy " .
Záplava objevů v infračerveném světle je prostě neuvěřitelná : poznali jsme , jak velká složka hmoty ve vesmíru je chladná , vlastně přímo mrazivá .
A to všechno jsme poznali za posledních 30 let .
Trvalo dlouho , než fyzikové vyvinuli citlivé infračervené detektory , a pak bylo třeba vyřešit problém , jak rozlišit slabý signál z vesmíru v záplavě infračerveného záření , které vysílá obloha , kopule , dalekohled a pozorovatel !
Tam , kde je hustota okolního chladného plynu nízká , nenaráží rozpínání na velký odpor .
Ale směrem do molekulového mračna se vytvoří rázová vlna , která před sebou stlačuje prach a chladný plyn .
V takové oblasti snadno dosáhnou místní zhuštěniny kritické hustoty nutné pro to , aby se pod vlivem vlastní přitažlivosti zhroutily a vznikaly hvězdy a hvězdokupy .
Hvězdné hnízdo v Orionu je nám nejbližší , ale má jednu nevýhodu : molekulové mračno leží skoro přesně za svítící mlhovinou , takže tu nejzajímavější oblast , kde se hvězdy tvoří právě nyní , vidíme za záclonou velice jasné mlhoviny .
Mnohem lepší v tomto ohledu je mlhovina M ( Messier ) 17 , dobře viditelná v amatérských dalekohledech za letních večerů v Mléčné dráze nad souhvězdím Střelce .
Všeobecně se jí říká Omega , někdy také Podkova nebo Labutí mlhovina .
Asi to chce fantazii ;
já jsem v ní nikdy neviděl ani to řecké písmeno , ani podkovu , ani labuť - vždycky jen nedbale napsaný háček , asi jako když si v seznamu zaškrtnete položku , kterou jste již zaplatili .
Nicméně je to působivý objekt ;
často mi připadá , že se mezi hvězdami vznáší , což konečně není tak daleko od pravdy .
Z hlediska badatele má tu nevýhodu , že je mnohem dále než M 42 v Orionu ;
leží totiž ve vnitřním spirálním rameni naší Galaxie ve vzdálenosti asi 8000 světelných let .
Naštěstí je to mnohem větší objekt než ten v Orionu .
Optický pozorovatel nevidí na západ od svítící mlhoviny nic pozoruhodného , ale rádiová pozorování na milimetrových vlnách ukazují obrovský mrak o rozměrech 70 krát 300 světelných let .
Navzdory velké vzdálenosti táhne se na obloze v délce osmi měsíčních úplňků ( 4 - ) .
Pravděpodobně by se z něj dalo vytvořit asi 100 tisíc hvězd , jako je naše Slunce .
Ale to tvoření pokračuje pomalu , patrně jen ze strany mlhoviny Omega , kde byla nalezena skupina O a B hvězd , stará asi 10 miliónů let , bohužel hodně zahalená mezihvězdným prachem .
Rázová vlna postupuje od nich do molekulového mračna rychlostí asi 10 km / s a před ní jsou zámotky , kde se patrně hvězdy tvoří nyní .
Všimněme si pozoruhodné geometrie .
Molekulová mračna mají typicky tvar doutníku , na jehož konci to doutná .
V kombinaci s rozpínající se mlhovinou na jednom konci se situace zase podobá momentu , když se vám podaří otevřít láhev šampaňského .
Říkám tomu " astronomie pro labužníky " .
Jestliže jsi proti takovému hédonismu ve vesmíru , milý čtenáři , nabízím prozaičtější model : puchýř na patě .
Ale vážně : stojí za pozornost , že často ( ne vždy ) pozorujeme tvoření hvězd na jednom konci doutníkového molekulového mračna .
Charles Lada a Bruce Elmegreen , kteří na tento zjev upozornili a první mluvili o " šampaňském modelu " , usuzují , že na okraji mračna může nejsnáze dojít k prvnímu zhroucení a tvoření hvězd .
Možné příčiny jsou srážka s jiným molekulovým mračnem nebo zasažení mocnou rázovou vlnou , jež kdesi dosti daleko vznikla při výbuchu supernovy .
Co se děje dále , když korek z láhve šampaňského odletí ?
To nám nejlépe ukazuje třetí a nejkrásnější mlhovina zvaná Růžice ( Rosette ) v souhvězdí Jednorožce ( Monoceros ) .
Neuvěřitelné množství lidí má v oblibě obrázky či figurky tohoto neexistujícího , ale krásného bělohřívého koně s jedním rohem uprostřed čela .
Nebeský Jednorožec je také takřka mytický pro zběžného pozorovatele : v široké oblasti na východ od zářivého Orionu nevidí prosté oko skoro žádnou hvězdu , takže ani nejbujnější fantazie by tam neviděla jednorožce .
Jeho krása je však skrytá : i kukátko ukáže pěkné hvězdokupy a náznaky mlhovin s nimi spojených .
Fotografie , díky citlivosti na červenou emisní čáru vodíku , odhalí v mlhovině Růžice pravý skvost .
Pozoruhodná je kulová dutina uprostřed mlhoviny a v ní je posazená hvězdokupa , připomínající svým vzhledem obrys nedalekého souhvězdí Blíženců .
Je v ní pět horkých hvězd spektrálního typu O a 16 hvězd typu B .
Celkový zářivý výkon hvězdokupy je tedy značný , daleko převyšuje mlhovinu v Orionu .
Společné dílo všech horkých hvězd je také vidět : to ony vytvořily jak tu symetrickou mlhovinu , tak i dutinu v ní .
Tlak záření odhání plynové a prachové částice mlhoviny do všech stran .
Samozřejmě tím spíše silně působí na atomy ve hvězdných atmosférách samých : ty roztlačí do velmi rychlého proudění ven od hvězdy .
Říkáme tomu hvězdný vítr .
Ten pak mechanickými nárazy pomáhá odtlačovat okolní plyn a prach .
Uvažme však , že takto hvězdy postupně ničí molekulové mračno , z něhož vznikly !
Každá hvězda se musí nejprve proklubat svojí skořápkou z plynu a prachu .
Potom ty jasné a horké hvězdy se spojí ke společnému dílu , totiž rozpráší hnízdo , ze kterého se vylíhly .
Není potom divu , že se i samy hvězdy postupně začnou rozptylovat , pokud jich není dost na hvězdokupu .
Velice hmotné molekulové mračno by je arci udrželo na uzdě - jenže hvězdy si je samy rozbily .
Ale jejich činnost není jen bořit , také pomáhají stavět .
I Růžice sedí na konci jednoho doutníkového molekulového mračna , opět se tedy setkáváme s bonvivánským modelem Ladovým a Elmegreenovým .
Krásná Růžice sice představuje vlastně rozklad , ale společné působení tlaku záření směrem do mračna způsobí další stlačení a tvoření nové generace hvězd .
Takto se molekulové mračno postupně přeměňuje v řadu asociací jakoby navlečených jako korálky na šňůrce .
Pěkný doklad takového postupného tvoření hvězdných asociací skýtá Orion , kde už r . 1964 Adriaan Blaauw rozpoznal čtyři hvězdné skupiny , ukazující jak se tvoření hvězd postupně posunovalo z oblasti nad jasným Orionovým pásem jihovýchodním směrem k velké mlhovině .
Ta nejstarší rozeznatelná skupina je ovšem nejrozptýlenější a je asi 10 miliónů let stará ;
tou nejmladší skupinou je Lichoběžník a okolní hvězdy v mlhovině M 42 , asi milión let staré ;
ale jak víme , za ní už nastupuje nová generace , hlásící se zatím k životu na infračervených vlnách .
Nobelovy ceny 1992
Georges Charpak
Rudolph Marcus
Fischer
Krebs
FYZIKA
Královská švédská Akademie věd udělila r . 1992 Nobelovu cenu za fyziku profesoru Georgesovi Charpakovi ( Francie ) , École Supérieure de Physique et Chimie , Paříž , a CERN , Ženeva , Švýcarsko , za vynález a vývoj detektorů částic , zejména mnohodrátové proporcionální komory .
Překvapený Charpak odpověděl na otázky novinářům , že pracoval poslední dvě noci na urychlovači částic , a proto neměl vůbec čas na udělování Nobelovy ceny za fyziku myslit .
Nad vysokým vyznamenáním vyjádřil velkou radost a " více , než spokojenost " .
Cenu ve výši 1.5 miliónu dolarů prý využije na své nové výzkumy v oblastech , které mají větší možnost aplikací v praxi .
Reakce nového laureáta Nobelovy ceny za fyziku je pro něho typická a dokazuje jeho lidský profil : skromnost , pracovitost , humanitu a životní optimismus .
Tyto vlastnosti jsem u něj pozoroval již v době , kdy jsem se s ním před více než dvaceti lety poprvé setkal .
Nebylo to u nás , ale ve Spojeném ústavu jaderných výzkumů v Dubně , v Rusku .
Byl tam několikrát hostem zejména na různých mezinárodních konferencích o přístrojích ve fyzice elementárních částic , nebo jak se rovněž říká , ve fyzice vysokých energií .
Fyzika elementárních částic se dnes občas zdá některým lidem jako velmi komplikované a často nesmyslné studium poznatků , které mají daleko ke své aplikaci a zařazení do našeho současného ekonomicky složitého života .
Často se proto vyskytují otázky , k čemu jsou nutná tak drahá zařízení , která fyzikové tohoto oboru neustále potřebují .
Odpověď na tuto otázky není zcela jednoduchá .
Základní výzkum se totiž nenechá zredukovat jen na výzkum , který se dá celý okamžitě upotřebit ke zlepšení materiálních hodnot společnosti .
Je však pozoruhodné , že právě některá vědecká odvětví , která se zabývají problémy na první pohled tak vzdálenými reálnému světu , dala našemu současnému životu , protkanému sítí špičkové techniky tuto jeho dimenzi .
Jedním z těchto vědeckých oborů je právě fyzika elementárních částic , nebo jak se jí říká do třetice - subnukleární fyzika .
A práce dnešního laureáta Nobelovy ceny za fyziku G . Charpaka je toho typickým příkladem .
Jak známo , Nobelova cena - nejvyšší vědecké vyznamenání - je určena jen těm vědcům , jejichž vědecké dílo přispělo k praktickému obohacení lidské společnosti .
G . Charpak není první z řady laureátů Nobelových cen z oboru elementárních částic , kteří stejně jako on přispěli svými poznatky nejen k obrovským objevům v tomto oboru , ale i k vytvoření špičkové techniky a technologie a k jejich rozšíření do nejširších vrstev společnosti .
Jako zlatá nit se táhne posledním půlstoletím řada nobelovských laureátů , kteří tuto cenu dostali za vývoj přístrojů konstruovaných pro jejich vědecké objevy .
Tak r . 1927 obdržel C . R . T . Wilson Nobelovu cenu za vývoj mlžné komory , která registrovala dráhy nabitých částic .
Byla použita C . D . Andersonem k objevu prvních antičástic - pozitronů .
Za jejich objev mu byla udělena Nobelova cena r . 1936 .
Za další vývoj této techniky a její použití k objevům při studiu atomových jader a kosmického záření obdržel Nobelovu cenu r . 1948 P . M . S . Blackett .
Ve čtyřicátých a padesátých letech byla používána jiná technika ke studiu částic kosmického záření - speciální fotografické emulze , ve kterých byly mikroskopem vyhledávány jejich dráhy .
Za vývoj této techniky a objevení pí - mezonů s její pomocí připadla Nobelova cena za fyziku r . 1959 C . F . Powellovi .
Ve druhé polovině padesátých let se studium elementárních částic přesunulo od kosmického záření k použití urychlovačů částic .
V šedesátých létech měla obrovský význam pro rozvoj fyziky elementárních částic tzv . bublinková komora , ve které byly dráhy částic zviditelněny mikroskopickými bublinkami , které se vytvořily v přehřáté kapalině v důsledku jejich ionizujících účinků .
Ty se pak fotografovaly a pomocí důmyslných zařízení proměřovaly a analyzovaly pomocí samočinných počítačů .
Za objev této techniky obdržel Nobelovu cenu za fyziku r . 1960 D . A . Glaser a za její další rozvoj a zdokonalení , což umožnilo objev velkého množství dosud neznámých elementárních částic , r . 1968 L . W . Alvarez .
V témže roce začalo rovněž velké rozšiřování nové techniky detekce drah elementárních částic - mnohodrátové proporcionální komory , vynalezené předtím G . Charpakem v CERN - Centru nukleárního výzkumu , dnes zvaném Evropská laboratoř pro výzkum elementárních částic v Ženevském kantonu ve Švýcarsku .
Před svým příchodem do CERN vyvíjel G . Charpak v Paříži v národním vědeckém středisku nové metody pro fotografování jisker vzniklých ve stopách částic v jiskrových komorách .
V CERN , kam přišel r . 1959 , pracoval zpočátku na experimentu , který měřil anomální magnetický moment mionu a dále se zúčastnil experimentů používajících svazky pionů .
Vrátil se přitom k práci s detektory a věnoval se zejména problému lokalizace jiskrového signálu v jiskrové komoře nefotografickou cestou .
Přechod k získávání informace o dráze částic od fotografické k elektronické metodě měl pro experimenty převratný význam .
Studium interakcí mezi elementárními částicemi umožňuje získávat informace o silách , které mezi nimi působí , a jsou tudíž příčinou konzistence našeho vesmíru .
Některé procesy jsou v přírodě tak vzácné , že se vyskytují s pravděpodobností někdy i více než miliardkrát menší , než procesy ostatní .
Je tedy velkým problémem , jak tyto reakce mezi ostatními při detekci vybrat a izolovat .
Nebylo by možné fotografovat , proměřit a analyzovat miliardy případů z bublinkových komor , kde není možnost vybírat případy , které nás zajímají .
Jiskrová komora může takové případy vybrat , ale fotografické zpracování je stále ještě příliš pracné a náročné na čas .
Elektronické metody detegují dráhy částic mnohem rychleji a přesněji .
Kromě toho je možno elektronické detektory spojit přímo se samočinným počítačem a využít jejich vzájemnou vazbu jak k logickým rozhodováním , tak i ke sběru a registraci údajů z experimentálních aparatur .
To byla základní myšlenka G . Charpaka .
Umožnila mu využít dřívější detektor - proporcionální počítač - nekonvenčním způsobem .
Klasický proporcionální počítač sestává ( podobně jako Geigerův - Müllerův počítač ) z tenkého drátu umístěného v ose válce sloužícího jako anoda a válce o poloměru kolem 1 cm sloužícího jako katoda .
Tento uzavřený prostor je naplněn plynem nebo směsí plynů , ve kterém prošlá elektricky nabitá částice vytvoří podél své dráhy páry elektronů a iontů .
Dodáme - li mezi drát a válec elektrické napětí kolem tisíce voltů , vzniká elektrické pole , které nutí elektrony k pohybu směrem k anodě a ionty opačným směrem , ke stěně válce .
Elektrické pole se směrem k anodovému drátu zesiluje a tím pohyb elektronů urychluje .
V blízkosti drátu je pole tak silné , že dodá elektronům energii postačující k ionizaci dalších atomů plynu stojících elektronům v cestě .
Tak vzniká mnohonásobná ionizace , při níž jsou laviny elektronů vrhány polem na anodu , kde se tím vytvoří elektrický impuls , který je možno dále elektronicky zpracovávat a registrovat .
Přesnost lokalizace drah částic je však v klasickém proporcionálním počítači velmi nízká a odpovídá zhruba velikosti počítače , tj . kolem 1 cm .
V pokusech sloužících studiu elementárních částic se používají většinou velkoplošné detektory .
Nebylo by ani praktické , ani by nepřispělo k přesnosti měření pozice drah nabitých částic sestavit takový detektor z mnoha proporcionálních počítačů vedle sebe .
G . Charpaka tu napadla další geniální myšlenka - odstranit z počítačů válce a katodu vytvořit pro všechny anodové dráty společnou , z jedné roviny , buď ve formě desky , nebo později , místo ní , ve formě paralelně natažených drátů v její rovině .
Tak objevil princip konstrukce mnohodrátové proporcionální komory - sestává z velkého počtu tenkých , paralelně umístěných anodových drátů v jedné rovině , která je z obou stran obložena katodovými rovinami ve vzdálenosti okolo 1 cm .
Anodové dráty jsou jen asi desetinu milimetru tlusté a jsou od sebe vzdáleny s velkou přesností .
Tady G . Charpak musel dokázat , že lze tuto vzdálenost ( která je kolem 1 milimetru ) přesně dodržet a že celek bude pracovat jako řada nezávislých proporcionálních počítačů seřazených vedle sebe ;
podle tehdejšího učení to totiž nebylo možné .
Sestavení několika takovýchto mnohodrátových proporcionálních komor paralelně za sebou umožnilo Charpakovi lokalizovat dráhy částic s přesností lepší než 1 milimetr .
Navíc z elektrických vlastností těchto komor vyplývá , že mohou detektovat - tehdy neuvěřitelný počet - milión částic za sekundu .
Jedinou překážkou v Charpakově průkopnické práci byla cena detektoru , protože každý nezávislý drát byl opatřen vlastním zesilovačem impulsů .
Rozvoj elektronických elementů však umožnil snížit mnohokráte cenu detektoru tak , že podle prohlášení G . Charpaka " v několika následujících létech vyřadil všechny ostatní přístroje ze hry " .
Zároveň ho bylo možno spojit přímo s komputerem a využít jejich komunikaci .
V dalším vývoji detektoru poukázal G . Charpak na možnosti jeho výrazného zlepšení .
Jedním z nich je vynález driftové komory , ve které se využívá měření času pohybu elektronů ionizovaného plynu v komoře , což dovoluje zvýšit přesnost lokalizace dráhy částice v detektoru až na desetinu milimetru .
V posledních létech se věnuje G . Charpak možnostem použití svých detektorů mimo oblast fyziky elementárních částic , zejména v biologii a lékařství , např . při vyšetřování nemocných pomocí Röntgenova záření , kde při použití Charpakových detektorů místo röntgenových fotografií dochází k daleko menšímu ozáření pacientů .
To má velký význam při vyšetřování rizikových případů , např . v případě dětí , těhotných žen apod .
Výzkumy na tomto poli provádí G . Charpak i ve spolupráci s vědci z Novosibirska .
Kromě toho pracuje v Paříži na vývoji laboratorních technik pro výzkum medikamentů .
Jeho technické práce velmi pomáhají při výzkumu lidských dědičných vlastností .
Charpakův detektor se používá rovněž v nukleární medicíně , kde se zkoumají funkce organizmu pomocí radioaktivních izotopů .
G . Charpak se sám , jak prohlásil , domnívá , že " mnozí vědci z komunity fyziků vysokých energií se začínají čím dál více zabývat problémy na tomto poli " .
Dosud největší využití jeho detektorů je pochopitelně v experimentech fyziky elementárních částic .
Jejich různé varianty používají dnes téměř všechny aparatury tohoto oboru od největších , jako jsou např . na vstřícných svazcích LEP v CERN , HERA v Deutsches Elektronensynchrotron DESY v Hamburgu ( kde se rovněž angažují naši vědci v experimentu H 1 ) , ve Fermiho národní laboratoři u Chicaga , až po ty , které pracují na menších urychlovačích částic .
Z Charpakova vynálezu má užitek mnoho tisíc vědců , od začínajících - studentů , až po ty , kterým umožnil získání Nobelovy ceny za fyzikální objevy , kde se k detekci používaly proporcionální nebo driftové komory .
R . 1976 to byli B . Richter a S . C . C . Ting , kteří získali Nobelovu cenu za fyziku za objev půvabných částic a r . 1984 C . Rubbia a S . Van der Meer .
Jistě se k nim připojí v budoucnosti i další .
Sám Charpak přičítá svůj úspěch vědecké atmosféře CERN , která mu přes třicet let byla vědeckým domovem a kde pracuje až dodnes , přestože byl již před několika léty penzionován .
Uvedl , že nejen tamější společenství briliantových hlav , ale i neobyčejná vědecká soutěž , která mezi pracovníky CERN existuje , pojí všechny vzájemně ke stimulujícímu prostředí , produkujícímu významné vědecké objevy .
Je potěšitelné , že i Československo , které je řádným členem CERN od r . 1992 , bude moci tohoto prostředí využívat .
Georges Charpak je nejen velký vědec , ale i humanista .
Angažoval se v mírových hnutích i v Amnesty International , což mu přinášelo u jeho kolegů rovněž respekt .
Svým životním postojem nám může být příkladem i v naší současné , často až barbarsky spotřebitelské morálce .
Vzpomínám na dávnou příhodu , kdy jsme vedle sebe jeli v autobusu ruskými městečky a vesnicemi .
Na ulicích byli lidé , tehdy ještě nevyhladovělí , ale špatně obutí a oblečení .
Nechyběla jim však květina v ruce pro potěšení druhých .
Vyjádřil jsem nad tím obdiv .
Charpak mi odpověděl , že v tom vidí velkou morální sílu .
Mohl bych vypravovat i mnoho dalších příhod o jeho životních názorech .
Možná , že je nejlépe poznáte z jeho životopisu .
Jan Hladký
Poškození sluchu u motocyklistů
Ačkoliv hluk z motocyklů je vnímán spíše jako rušení klidu pro ostatní , zdá se , že hlavními poškozenými jsou motocyklisté sami ( Lancet 340 , 911 , 1992 ) .
Ze 106 motocyklistů o průměrném věku 30 let ( včetně policejních hlídek a závodníků ) byla porucha sluchu zjištěna u 49 .
Jenom 15 % z těch 106 používalo při jízdě ucpávky uší .
A co více : helmy , které motocyklisté musí nosit při jízdě jako prevenci úrazů hlavy , nechrání před poškozením sluchu hlukem - spíše naopak .
Kromě hluku motoru působí na sluch nepříznivě hluk větru při rychlé jízdě - a tu helmy působí spíše škodlivě .
Navrhuje se proto , aby helmy byly konstruovány i s přihlédnutím k ochraně proti hluku .
Vratislav Schreiber
24 - 34
Casimirův efekt
V .
MOSTĚPANĚNKO
Z hlediska současné fyziky vakuum není žádná prázdnota .
Kvantová teorie ukazuje vakuum jako neobyčejnou , dynamickou , neustále se měnící substanci , jako něco na způsob kypící kapaliny z virtuálních - rodících se a hned zase zanikajících - elementárních částic .
Jinak řečeno : vakuum z hlediska kvantové teorie není pouhé " nic " , je možno na ně nahlížet jako na moře tzv . nulových kmitů .
Dokonce i když v prostoru není přítomna ani jedna reálná částice , ani jedno reálné kvantum - foton , uskutečňují elektrická a magnetická pole nulové kmity ( totéž je možno říci i o jiných kvantovaných polích ) .
Ukazuje se , že nulové kmity vakua se výrazně projevují v celé řadě pozoruhodných fyzikálních efektů , z nichž jeden byl předpovězen r . 1948 holandským fyzikem Hendrixem Casimirem ( po němž je také pojmenován ) .
V posledních letech oblast použití Casimirova efektu nesmírně vzrostla : zahrnuje dnes v podstatě celou fyziku .
Od teorie mezimolekulárních interakcí až po fyziku elementárních částic a kosmologii .
Podívejme se na některé nejdůležitější problémy , v nichž hrál Casimirův efekt roli .
Roku 1948 Casimir zkoumal dvě ploché rovnoběžné kovové neutrální ( nenabité ) desky umístěné ve vakuu .
Protože pole neproniká dovnitř kovu ( vodiče ) , elektrická složka nulových kmitů rovnoběžná s deskou musí být nulová .
A to znamená , uvažoval Casimir , že vakuové moře musí být nějak pokaženo .
Jeho energie byla původně nekonečně veliká .
Nekonečně velikou zůstává i nadále .
Avšak jestliže odečteme energii vakua prostoru s kovovými deskami od energie , již měl tento prostor do okamžiku umístění kovových desek ( nekonečně veliké veličiny ! ! ) , dostaneme nějakou konečnou hodnotu energie , která je zachycena mezi deskami .
Tato energie je záporná a to podle zákonů mechaniky znamená , že desky se navzájem přitahují .
Zvláštnost takovéto přitažlivé síly - nazývané vakuová nebo Casimirova - spočívá v tom , že nezávisí ani na hmotnosti desek , ani na nábojích , ani na jiných analogických konstantách , které fyzikové nazývají vazbové konstanty .
Je určena pouze vzdáleností mezi deskami .
Podobná síla vypadala - z pohledu mnohých teoretiků oné doby - jako jakási nepravděpodobná exotika , avšak za 10 let , v r . 1958 , bylo Casimirovské přitahování objeveno experimentálně přesně tak , jak předpověděla teorie .
Zpočátku měl Casimir bláznivou ideu pokusit se objasnit působením vakuových sil záhadnou stabilitu elektronu .
Vždyť elektron má elektrický náboj a jeho různé části se navzájem odpuzují .
Nejsou to právě vakuové síly , které brání jeho rozpadu ?
Tato přitažlivá idea však neprošla .
Casimirovská energie koule je kladná , což odpovídá síle odpudivé a nikoli přitažlivé .
( Nakonec se ukázalo , že role Casimirova efektu je ve fyzice elementárních částic ještě důležitější . )
Vakuové energie a síly vznikají nejen v ohraničených objemech , ale i v topologicky neeukleidovských prostorech , tj . v takových prostorech , které nelze převést na Eukleidovy prostory vzájemně jednoznačnou spojitou transformací .
Např . na neomezené rovině ke Casimirově efektu nedochází , zatímco na povrchu sféry ano .
Právě to je důvod , proč Casimirův efekt má přímý vztah k jedné z nejvíce vzrušujících otázek v historii lidstva - zda je vesmír konečný , nebo nekonečný .
Současná kosmologie , jež je založena na Einsteinově obecné teorii relativity , připouští tři možnosti .
Jestliže je střední hustota hmoty ve vesmíru menší než kritická hodnota 10 - 92 g / cm 3 , je prostor našeho světa podobný povrchu rotačního hyperboloidu , jestliže je střední hustota hmoty rovna kritické , pak žijeme v obyčejném plochém prostoru .
Z hlediska dnes populárních inflačních modelů vesmíru je právě tato možnost nejpravděpodobnější .
Jestliže střední hustota převyšuje kritickou hustotu , pak se prostor vesmíru podobá povrchu sféry a jeho objem je konečný .
Zdálo by se , že kardinální otázka konečnosti vesmíru bude nakonec jasně zodpovězena .
Avšak situace není tak jednoduchá .
Záležitost se přiostřovala .
Setkání se Zemí stalo se nepochybným . . .
Naprostá shoda výpočtů hvězdářských , ať pocházely z Evropy , z Ameriky či z Asie , nedopouštěla již nejmenší pochybnosti jejich správnosti .
Denní časopisy vrhly do obecenstva pobuřující zprávu , provázejíce ji tragickými poznámkami a nekonečnými interviewy , v nichž vkládaly učencům do úst nejpodivnější výroky .
Přeháněly jeden více než druhý přesná data výpočtu , dodávajíce jim vážného obsahu rozpravami více nebo méně plnými smyšlenek .
Ale již dávno staly se všechny časopisy na světě pouhými podniky obchodními .
Tisk , jenž kdysi prokázal tolik služeb uvolnění lidské myšlénky , svobodě a pokroku , byl v nájmu vládnoucích a velkých kapitalistů , jsa stržen zřeteli finančními všeho druhu v kal bídáctví .
Všechno , co slulo žurnálem , bylo způsobem obchodu .
Pro každý z nich točilo se vše kolem jediné otázky , prodati každý den co možná nejvíce čísel a dáti si zaplatiti své řádky annoncemi více nebo méně zakrytými :
" Dělati obchody " , v tom vězelo vše .
Vynalézaly klamné zprávy , jež nazejtří klidně prohlašovaly za nepravé , podkopávaly všelijakým způsobem pevné základy státu , překrucovaly pravdu , podkládaly učencům úmysly , jichž nikdy neměli , pomlouvaly drze , špinily čest mužů i žen , tropily skandály , lhaly nestoudně , vykládaly obraty zlodějů a vrahů a rozmnožovaly počet zločinů s nevinnou tváří , jako by o tom ani tušení neměly , přinášely návody k výbušným látkám nejnověji vymyšleným , uváděly do nebezpečí své vlastní čtenáře a zrazovaly všechny třídy společenské zároveň , aby roznítily všeobecnou zvědavost až do nervosní podrážděnosti a " prodaly hodně čísel " .
Vše bylo již jen honba po výdělku a reklama .
Vědy , umění , literatura , filosofie , studie a výzkumy byly věci , jimiž se žurnály již nezabývaly .
Nějaký herec druhého řádu , nějaká bezvýznamná herečka , leckterý tenor , zpěvačka z tingltanglu , mistr tělocviku , běhoun nebo jezdec , kejklíř na chůdách , nějaký sportsman v cyklistice nebo povodní velocipedista stávali se přes jediný den slavnějšími nežli nejvýtečnější z učenců a nejdůmyslnější z vynálezců .
Celek byl zručně vystrojen vlasteneckými floskulemi , na něž se ještě trochu dávalo .
CAMILLE FLAMMARION : Konec světa
nakl .
J . Otto , Praha 1894
Nešťastná Gödelova věta
Vyvozovat " filozofické důsledky " z výsledků jednotlivých věd vždy byla a je ošemetná záležitost , a pokud na toto vyvozování reagovali vědci výtkou diletantismu , měli velmi často pravdu .
V 9 . čísle Vesmíru r . 1992 se setkáváme hned s dvěma " generalizacemi " tzv . Gödelovy věty , které potvrzují riskantnost tohoto " vyvozování " .
1 .
Aby podpořil hluboce se tvářící leč lacinou frázi " Jsme svědky konce vědecké éry .
Věda , jako jiné systémy vyšlé z módy , ničí sebe sama " , zneužil M . Crichton mj . " Gödelovu větu " a napsal ( v překladu A . Markoše ) : " Matematikové si mysleli , že jejich jazyk obsahuje jakousi speciální pravdivost , pramenící ze zákonů logiky . . .
Dnes víme , že to , co jsme nazývali pravdou , je jen domluvená hra .
" Abychom věci uvedli na pravou míru , řekněme si něco o tzv . Gödelově větě .
Především slavných Gödelových vět je více .
Autor měl na mysli tzv . 1 . Gödelovu větu o neúplnosti ( druhá věta o neúplnosti je snadným důsledkem první ) .
Přijmeme proto kvůli stručnosti autorovu terminologii a budeme mluvit prostě o Gödelově větě .
Gödelova věta říká zhruba toto : Mějme bezrozporný axiomatický systém natolik bohatý , aby v něm mohla být formalizována aritmetika přirozených čísel .
V každém takovém systému bude vždy existovat pravdivá věta , kterou nebude možno dokázat ( a ovšem - v bezrozporném systému - ani vyvrátit ) prostředky tohoto systému .
Gödelova věta je tedy založena na rozlišení pravdivosti a dokazatelnosti , tedy na vztahu sémantického a syntaktického pojmu ;
její význam tkví mj . v tom , že likvidovala Hilbertovy iluze o všemocnosti formálního důkazu .
Crichtonovo vyhodnocení této věty naopak redukuje sémantický pojem ( pravdivost ) na syntaktický pojem ( " hra " ) a je tedy v naprostém rozporu s podstatou Gödelovy věty .
2 .
V zajímavém dialogu s J . Novotným ( Vesmír 71 , 528 , 1992 ) se B . Švandová dopouští jiné desinterpretace Gödelovy věty : " ( Gödel ) dokázal dokonce , že paradoxní tvrzení je prakticky z teorie neodstranitelné .
" Tento názor , který nerespektuje , že jde o větu , jež má podobu paradoxu Lháře , ale jejíž interpretace jako paradoxu je u Gödela zablokována , vede k absurdním důsledkům .
Podle B . Švandové říká Gödelova věta o axiomatických systémech s uvedenými vlastnostmi , že obsahují neodstranitelný paradox .
Protože paradox vede k logickému sporu , je podle B . Švandové důsledkem Gödelovy věty to , že je - li ( dostatečně bohatý ) axiomatický systém bezesporný , pak nutně obsahuje spor .
Gödelova věta se tedy proslavila tím , že dokázala nutnost logického sporu v každém bezesporném systému axiomatizujícím aritmetiku přirozených čísel .
To snad přece ne !
Prof . Pavel Materna
. . . před časem jsem se v našem denním tisku i v nějakém časopise dočetla o indickém vědci Chabrabártym , který objevil baktérie " požírající " odpad ( např . rýžovou slámu ) a vyrábějící z těchto odpadů metan .
Byl prý to světový objev - avšak po mnoha letech bádání vědec zjistil , že baktérie , dostanou - li se do lidského organismu , mohou i zabíjet a aby neohrozil lidský rod , raději výsledky svého dvacetiletého bádání zcela zničil .
Velmi mne toto sdělení zaujalo .
Ráda bych se však o celé věci dozvěděla více , a samozřejmě i o samotném vědci , který prokázal tak vysoký stupeň odpovědnosti . . .
Karla Erbová , Praha
Odpověď : Metan byl původně známý spíše jako bahenní plyn .
Mikrobiologický vznik metanu vysvětlil Omeljanski a Söhngen .
Izolaci mikroorganismů a ověření reakcí metanového kvašení provedl Barker r . 1936 .
Metanové baktérie jsou zvláštní skupinou anaerobních mikroorganismů .
Vyznačují se specifickou látkovou přeměnou pro získávání energie potřebné pro růst .
Tuto energii získávají oxidací anorganických ( vodík , CO ) nebo jednoduchých organických sloučenin ( kyselina mravenčí , vyšší mastné kyseliny , alkoholy ) na metan .
Většina druhů metanových baktérií vykazuje substrátovou specifitu ( určitý druh využívá pouze určitý substrát ) .
Metanové baktérie žijí např . ve spodních vrstvách bažin a močálů , ale i v zažívacím traktu přežvýkavců ( krávy , ovce , kozy , velblouda , žirafy ) a i člověka ( viz Vesmír 67 , 108 , 1988 / 2 ) .
U krávy vytvářejí až 100 litrů metanu denně .
Praktické využití metanového kvašení : odpadní vody jsou zkvašovány , vznikající zápalný plyn ( obsahující převážně metan ) je zachycován a použit jako svítiplyn nebo jako substrát pro růst dalších mikroorganismů , tzv . metanotrofních baktérií .
Průmyslově připravené metanotrofní baktérie se uplatňují jako zdroje krmných bílkovin .
RNDr . Zdeněk Řeháček , DrSc .
K Popperově filozofii vědy
JAROSLAV FEDA
Věda , důležitý produkt lidské společnosti , který ji současně výrazně ovlivňuje , se občas zamýšlí i sama nad sebou .
Příkladem takových úvah je Popperova kniha o logice vědeckého objevu .
Populárním se stal jeho zdánlivě paradoxní názor , že teorie jsou vědecké jen tehdy , jsou - li vyvratitelné ( Vesmír 70 , 65 - 67 , 1991 ; Vesmír 71 , 390 - 391 , 1992 ; Vesmír 72 , 105 - 108 , 1993 aj . ) .
Teorie vědy je jedním z klíčových témat filozofie 20 . století ( programový spis tzv . Vídeňského kruhu " Vědecké pojetí světa " z r . 1929 ) a Karl R . Popper ( nar . 28 . 7 . 1902 ve Vídni ) , od r . 1937 profesor na londýnské School of Economics , je jedním z jejích hlavních reprezentantů .
Jestliže následující poznámky vyznívají občas poněkud polemicky a jednostranně , je vhodné Popperovu filozofii , tzv . kritický racionalismus , zasadit v úvodu do širších souvislostí .
Popperův myšlenkový vývoj lze sledovat od knihy " Logika výzkumu " ( 1935 ) , přes " Otevřenou společnost a její nepřátele " ( 1951 ) , " Bídu historismu ( 1965 ) k " Objektivnímu poznání " ( 1972 ) .
Z kritiky teorií , které postrádají vyvratitelnost , a jsou tedy nevědecké , dospívá ke kritice ideologií ( nelze je potvrdit ani vyvrátit , nejsou tedy vědecké ) a k požadavku na otevřenost společnosti , vyznačující se racionálními postupy a schopností učit se z chyb .
Je patrné , že pro Poppera se teorie vědy stala východiskem k teorii efektivní organizace lidské společnosti .
A to je vskutku klíčové téma 20 . století .
Popper nepřijímá obvyklé tvrzení , že teorie je vědecká , je - li koncipována jako empiricky ověřitelná , verifikovatelná .
Odmítá metodu indukce , tj . generalizaci jednotlivých empirických pozorování , jako základní metodu konstrukce vědeckých teorií .
Známý se stal jeho výrok : " Bez ohledu na to , kolik bílých labutí jsme pozorovali není oprávněný názor , že všechny labutě jsou bílé " .
Je - li ovšem pozorovaná vlastnost definiční vlastností daného procesu , objektu apod . , Popperův argument zřejmě neplatí .
Pak má induktivní poznatek platnost absolutní .
Ve vědecké praxi neexistuje čistá indukce .
Vždy je kontaminována dedukcí .
Klasickým hromaděním indukcí je experimentování .
Každý experiment je spojen s jistou , třeba vágní teoretickou konstrukcí .
Tak se ve vědě paralyzují nedostatky , které oba postupy mají , užívají - li se izolovaně .
Stranou tohoto racionálního postupu ovšem zůstávají nechtěné " experimenty " , jako byl Flemingův objev penicilinu .
Na místo indukce jako základního postupu , jak budovat vědecké teorie tak , že všechna jednotlivá tvrzení jsou ověřitelná , staví Popper metodu deduktivního zkoumání .
Je - li podle metody indukce správná ta teorie , která zobecňuje zkušenost ( jednotlivá experimentální pozorování ) , pak podle Poppera vědecká teorie musí umožnit predikci , která se může dostat do rozporu s experimenty ( zkušeností ) .
Právě tato vlastnost každé teorie , být testovatelnou a vyvratitelnou , je definičním znakem tzv . empirických ( přírodních ) věd .
Jsou to tedy vědy tvořené hypotézami nebo systémy teorií testovatelných pozorováním a experimenty .
Tím se liší od metafyzických systémů ( za metafyzický systém pokládá Popper i princip kauzality , protože není vyvratitelný - pro každou událost lze najít příčinné vysvětlení ) .
Verifikace a falzifikace se tak v Popperově pojetí stávají asymetrické : univerzální tvrzení nelze odvodit z mnoha jednotlivých tvrzení , ale jediným tvrzením lze vyvrátit .
Je také patrné , že vyvratitelné jsou jen teorie , ne ( spolehlivé ) experimenty .
Ty tvoří jakýsi zlatý fond vědy .
Teorie se tak stávají provizorii , dočasnými průvodci lidí přes pohyblivý písek jejich existence .
Výborně to vystihuje Popper , když píše : " Hrdá stavba vědeckých teorií jako by se tyčila nad bažinou jako budova na pilotách .
Piloty jsou zaberaněny shora dolů do bažiny , ne však až do nějaké přirozené nebo předem dané báze [ pozn . autora : odborně se takovým pilotám říká plovoucí piloty , na rozdíl od pilot opřených ] ;
a nepokoušíme - li se zaberanit naše piloty do hlubších vrstev , pak ne proto , že jsme dosáhli pevného podloží .
Jednoduše skončíme , uspokojuje - li nás , že jsou dostatečně pevné , aby nesly stavbu alespoň pro danou chvíli " .
Každého asi napadne : jak vzniká věda , je - li metoda indukce zavržena ?
Podle Poppera neexistuje logický postup , jak dospět k novým myšlenkám .
Opírá se o autoritu Einsteinovu ( neexistuje logická cesta , jak objasnit vysoce univerzální zákony ) , o pojmy jako " tvořivá intuice " a " iracionální element " každého objevu .
Proč však kolem r . 1830 Rus Lobačevskij , Maďar Bolyai a Němec Gauss formulovali téměř současně " neeuklidovskou " geometrii ( Störig , 1991 , str . 462 ) ?
Proč Američané a Francouzi téměř současně objevili HIV ( Vesmír 71 , 412 , 1992 ) ?
Robert K . Merton z Kolumbovské univerzity v New Yorku došel k závěru , že téměř všechny závažné poznatky se objevují více než jednou , samostatně a často i současně ( Gould , 1988 , str . 46 ) . . .
Připusťme existenci jisté teorie a nezkoumejme její původ .
Aby se zjistila její věrohodnost , bude teorie podrobena Popperovu deduktivnímu testování , a může nevyhovět .
Pak je nutno ji nahradit teorií jinou .
Ta bude zajisté především dbát na to , aby opravila předchozí teorii v tom singulárním pozorování , v kterém tato teorie neobstála .
Není to však aplikace principu indukce ?
Ve vědecké praxi se tak cestou zpětné vazby oba principy , indukce a dedukce , vzájemně kombinují .
Každá nová empirická ( podle Popperovy terminologie ) teorie chce popsat nějaké nové zkušenosti v rámci jistých fyzikálních ( matematických ) představ ( to je indukce ) , a to s jistou vývojovou logikou .
Současně s její formulací se nová teorie testuje ( a to je dedukce ) , např . pro limitní ( asymptotické ) podmínky vně výchozích zkušeností , atd .
Andronikašvili názorně popisuje takový proces vzájemného ovlivňování teorie , která je impulsem pro experiment , a experimentu , vynucujícího zlepšení teorie při výzkumu vlastností kapalného hélia .
Instruktivním je Watsonův popis objevování ( vždy jde o objevování , nikdy o objev ) dvojité spirály DNA , který má příchuť dokonalé autenticity .
To jsou pěkné příklady toho , jak se dělá věda .
Nejdůležitější pro novou myšlenku je patrně odvaha a schopnost vytrhnout se z běžného , zvykového , zkušenostního pohlížení na věci a procesy a podívat se na ně jinak , i za cenu lidského , občanského nebo vědeckého rizika ( jak blízko má toto " vytržení " k velkým uměleckým výkonům ! )
Některá silně frekventovaná tvrzení jsou netestovatelná , např . tvrzení " bůh existuje " , a patří tedy podle Poppera mezi tvrzení metafyzická .
Tvrdí - li se , že " bůh řídí lidské osudy " , lze toto tvrzení testovat - a tak z metafyziky přejít do empirické vědy - specifikuje - li se jednoznačně obsah slova " řídí " , např . tak , že " bůh vede lidi k bohabojnosti " nebo že je " trestá za zlé skutky " .
Starověcí myslitelé tím , že tvrdili , že bozi možná jsou , možná nejsou , ale v každém případě do lidského osudu nezasahují , potvrzovali metafyzický statut náboženství .
Podobně nelze testovat tvrzení , že pyramidy jsou svědectvím pozemského pobytu mimozemšťanů , apod .
To vše jsou tvrzení metafyzická , netestovatelná - stejně jako ideologie - a leží tedy mimo oblast empirických věd .
Vědecké poznání však není pouhým hromaděním informací , ale tvoří z nich informační struktury .
Pojmy jako testovatelnost a vyvratitelnost předpokládají deterministické systémy .
Je známo , že i v rámci empirické vědy existují procesy a systémy , které se mohou za jistých podmínek stát singulárními , kdy bifurkují nebo i kolabují .
Predikovat lze pak jen stav , nikoliv průběh .
Pokládat svět lidí za výlučnou doménu empirických věd je stejně redukcionistické jako odmítnout empirické vědy proto , že v něčem nemohou nahradit metafyzické systémy .
Systematicky , ale s větší frekvencí v současnosti , se zveřejňují nevědecká tvrzení , která se tváří jako testovatelná , jejichž testování však buď nebývá objektivní ( pokusy prý vyžadují víru zúčastněných a často se prý nedaří ze subjektivních důvodů atp . ) nebo se záměrně odmítá a maří , aby se ( mimo jiné ) zakryly podvrhy .
Testovatelnost se předstírá , ale neprokazuje .
Tato tvrzení jsou tedy metafyzická , ve svůj prospěch však hledí využít prestiže empirické vědy tím , že se mimikrují jako vědecká , jako se v průmyslu zneužívá prestižní ochranné známky .
Názorným příkladem takové manipulace je tzv . vědecký komunismus .
Převleky metafyziky a ideologie za vědu ovšem nejsou možné bez skálopevné víry , kterou jsou v lidech schopni probudit různí ti obchodníci s deštěm .
Na potřebě iluzí u mnoha lidí , na jejich touze po tom být přesvědčován , že všechno je jiné a lepší , než se to jeví nepředpojatému rozumu , ostatně parazituje velký byznys a politika .
Sám Popper flirtuje s metafyzikou , když tvrdí : " Vědecký objev je nemožný bez víry v myšlenky čistě spekulativní povahy . . . víry , která je zcela nepodložená z hlediska vědy , a je proto , do jisté míry , " metafyzická " .
Studium spojovacích můstků mezi vědou a takovou metafyzikou by jistě zasluhovalo větší pozornost .
Předchozí příklady se zdají svědčit o tom , že je - li vědecká oblast přesycena informacemi , stačí malý popud , aby v ní vykrystalizoval nový objev .
K takovému přesycení může docházet zcela zákonitě .
V každém oboru jsou " módní " témata , která přitahují pozornost každé na svou pověst dbalé univerzity .
A tak v pozadí objevu se zdá probleskovat racionálno , i když je lze obestřít mystifikacemi .
Představy o vzniku nových myšlenek asi nejsou silnou stránkou Popperových úvah .
Z nich snad pramení jeho nedoceňování zpětné vazby mezi teorií a experimentem ( zkušeností , pozorováním ) .
A z jeho afinity k formálním vědám .
Věda je příliš živý a složitý organismus na to , aby se její části daly posuzovat mrtvé , bez vzájemné interakce .
Zjednodušené spekulativní úvahy nebývají pro hodnocení vědeckých systémů plodné .
Teorie vědy ukazuje , jak zdánlivě odtažitý subjekt může být překvapivě aktuální pro lidskou společnost na konci 20 . století .
LITERATURA
Andronikašvili E . L . : Vzpomínky na kapalné hélium .
Mladá fronta , 400 str . , 1983 .
Gould S . J . : Pandin palec .
Mladá fronta , 352 str . , 1989 .
Popper K . R . : The logic of scientific discovery .
Hutchinson , Londýn , 480 str .
( anglický překlad německého originálu Logik der Forschung , Vídeň , 1935 ) , 1959 .
Störig H . J . : Malé dějiny filozofie .
Zvon , 512 str . , 1991 .
Bankroty :
Stav mírně setrvalý
U soudů zatím podáno kolem jednoho tisíce návrhů na konkurz
Koncem dubna 1993 byla přijata novela o bankrotech , která měla - podle názoru nejen předkladatelů , ale i široké odborné i laické veřejnosti - vyvolat dominový efekt krachu podniků , které si vzájemně neplatí .
Zatím však k němu nedošlo a zřejmě v dohledné době ani nedojde .
Kazimír Jánoška
Takový je totiž závěr porady ekonomických ministrů vlády ČR z předminulého a minulého týdne , na níž se zmíněná problematika projednávala .
Jak konstatoval premiér Václav Klaus , vláda nevidí žádné důvody k umělému urychlování či zpomalování bankrotů .
Jde o subjektivní rozhodnutí věřitele , a je proto logický postoj bank , které zvažují , zda se jim bankrot vyplatí nebo ne .
Každopádně velkým zjednodušením je teze " čím víc bankrotů , tím lépe " .
Bankrot není cílem této fáze transformace české ekonomiky .
Cílem je restrukturalizace ekonomiky a ta má obrovské množství forem - bankrot je však formou extrémní .
10 - 15 měsíčně
Podařilo se nám získat informaci o celkovém počtu dlužníků , na něž hodlají věřitelé uvalit " konkurzní žalobu " prostřednictvím soudů .
Podle ministra hospodářství ČR Karla Dyby je v současné době soudně zaregistrováno kolem jednoho tisíce návrhů na konkurz .
Rychlost jejich vyřizování je však dána kapacitními možnostmi soudů .
A ty jsou - jak známo - malé , což znamená , že soudy projednají do měsíce přibližně 10 - 15 podání věřitelů na konkurz .
Zbývá jen dodat , že proti 30 . červnu 1993 , kdy na soudech " leželo " zhruba 700 návrhů , představuje zmíněných asi tisíc podání nárůst přibližně o 40 procent .
Co na to MF
Na příslušných soudech v Praze , Brně , Ostravě , Plzni a v Českých Budějovicích jsme si ověřili , že prakticky všechny podané návrhy na konkurz se týkají především malých , případně středně velkých soukromých firem .
A co ty velké ?
- Ze zdrojů blízkých ministerstvu hospodářství a Svazu průmyslu ČR jsme se dověděli , že uzavřely mezi sebou tichou džentlmenskou dohodu vzájemně se navrhovat do bankrotu .
Bez zajímavosti není stanovisko ministra financí Ivana Kočárníka , který za hlavního možného iniciátora bankrotů považuje banky .
Ony jsou totiž největšími věřiteli a záleží na nich , jak využijí možností daných zákonem .
Jejich zdrženlivost při iniciování konkurzů vláda již nejednou kritizovala .
Výsledkem je , že bankovní sféra začíná přehodnocovat svůj dosavadní postoj a zřejmě začne důrazněji postupovat proti svým největším dlužníkům .
Slova ministra financí nám potvrdily tři bankovní domy - Komerční banka , Investiční banka a Česká spořitelna .
Jejich ústředí momentálně posuzují finanční situaci rozhodujících velkých rizikových klientů .
Je však těžké říci , zda se třeba už za čtrnáct dnů či za tři čtyři měsíce dovíme senzační zprávu o tom , že ten či jiný velký podnik " zásluhou " příslušné banky zbankrotoval .
Postoj bank
Jádro problému " bankroty , anebo nikoliv " je totiž z pohledu bank viděno naprosto odlišně , než z pohledu politiků , národohospodářů či laické veřejnosti :
Dokud klient platí třeba ne splátky , ale aspoň úroky z půjčené částky , není důvod , aby byl bankou navržen do konkursu .
A to už nemluvě o faktu , že i v případě podniků , které neplatí ani splátky , ani úroky z nich , se banka rozhodne pro vyhlášení konkurzu většinou jen v případě , že má záruky , které lze v konkurzu zpeněžit ( například nemovitost , technologii a podobně ) .
Pohlédnem - li pak na celou problematiku z tohoto úhlu , je zřejmé , že dominový efekt bankrotů skutečně nehrozí .
Zákon ho sice umožňuje , ale logika samotné praxe je jiná .
Číslo týdne
Západoevropský trh s automobily prožil v minulém roce černou sérii .
V období měsíců leden - listopad 1993 pouze jediná z evropských značek a to Škoda zvýšila svůj prodej - o 5.2 % .
Škoda na západoevropském trhu prodala 48000 aut , ale to je také absolutně nejméně ve srovnání s ostatními .
Poměrný pokles prodeje evropských výrobců v roce 1993 je zatím nevídaný .
Japonské automobilky prodaly celkem na západoevropském trhu 1312000 aut a jejich celkový pokles prodeje byl 11.7 procenta .
Obrázek : 6
Výrobce - typ : MINOLTAFAX 3300
Způsob tisku : Laser
Přenosová rychlost ( A 4 / sec ) : 12
Samoopravný režim ( ECM ) : ano
Rozměry ( mm ) : 473 x 418 x 318
Cena ( Kč ) : 110390
Popis :
Fax kombinovaný s telefonem a s laserovou tiskárnou na normální papír .
Kazeta tiskárny vystačí na zhruba 8000 kopií a stojí 9655 Kč .
Faxovací část přístroje má zásobník na 30 předloh s programovatelným automatickým podáváním .
Paměť na 25 normalizovaných stran A 4 .
Předvolba 112 čísel , z toho 12 na jednotlačítkovou volbu a 100 na zkrácenou dvoutlačítkovou volbu .
16 stupňů šedi , třístupňové rozlišení .
Automatická nebo předem nastavitelná redukce formátů zajišťuje , že i nestandardní formáty se vejdou na A 4 .
Čtyři víceúčelové časové spínače .
Automatické opakování volby .
Možnost přepínání na pulzní nebo tónovou volbu .
Odložené vysílání s možností automatického rozeslání zprávy až na 100 adresátů i ve vaší nepřítomnosti .
Zpráva o přenosu a žurnál přenosů .
Možnost vytištění obsahu paměti předvolby .
Shrnutí :
Přístroj s komfortním vybavením v telekomunikační i tiskové části .
Je orientován na uživatele s vysokými nároky na kvalitu tisku .
Veletržní Mnichov 1994
INHORGENTA München - 21 . mezinárodní odborný veletrh hodin , bižuterie , drahých kamenů , perel , stříbrného zboží a zařízení pro jejich zhotovení : 4 . - 7 . 2 .
C - B - R München - 25 . výstava karavanů , lodí a mezinárodního cestovního ruchu : 5 . - 13 . 2 .
MODE - WOCHE - München ( jaro ) - Mezinárodní odborný veletrh módy : 20 . - 22 . 2 .
ISPO - Frühjahr - 40 . mezinárodní odborný veletrh sportovních potřeb a módy : 24 . - 27 . 2 .
IHM - 46 . mezinárodní veletrh pro řemeslníky : 12 . - 20 . 3 .
111 . kongres německé chirurgické společnosti spojený s odbornou výstavou : 6 . - 9 . 4 .
ANALYTICA - 14 . mezinárodní odborný veletrh pro biochemickou a instrumentální analytiku s mezinárodním jednáním : 19 . - 22 . 4 .
TRANSPORT - 5 . mezinárodní odborný veletrh pro nákladní dopravu , osobní přepravu a logistiku : 7 . - 11 . 6 .
ELTEC - Odborná výstava elektroniky : 23 . - 25 . 6 .
INTERFORST - 7 . mezinárodní veletrh lesní a dřevařské techniky s vědeckým doprovodným programem : 5 . - 10 . 7 .
MODE - WOCHE - München ( podzim ) - Mezinárodní odborný veletrh módy : 14 . - 16 . 8 .
ISPO - HERBST - 41 . mezinárodní odborný veletrh sportovních potřeb a mÓdy 30 . 8 . - 2 . 9 .
INHORGENTA - HERBST - Mezinárodní odborný veletrh hodin , bižuterie , drahých kamenů a stříbrného zboží : 10 . - 12 . 9 .
IMEGA - Mezinárodní odborný veletrh techniky pro potravinářský obchod , hotelnictví , gastronomii a společné stravování : 17 . - 21 . 9 .
GOLF 94 München - 2 . mezinárodní odborný veletrh golfového sportu : 2 . - 4 . 10 .
INFRA CongressExpo - Kongres s výstavou Mezinárodního sdružení časopisecké mediální techologie : 4 . - 7 . 10 .
CERAMITEC - 6 . mezinárodní odborný veletrh strojů , přístrojů , zařízení , řízení a surovin pro celou keramickou a práškovou metalurgii : 11 . - 15 . 10 .
MINERALIENTAGE München - 31 . mezinárodní prodejní výstava ( burza ) minerálů , krystalů , drahých kovů a fosilií : 14 . - 16 . 10 .
SYSTEC - 5 . mezinárodní odborný veletrh informační techniky ve vývoji , výrobě , logistice a kontroly kvality s mezinárodním kongresem : 25 . - 28 . 10 .
ELEKTRONICA - 16 . mezinárodní odborný veletrh elektronických stavebních prvků a skupin : 8 . - 12 . 11 .
17 .
HEIM + HANDWERK - Řemeslné práce v domácnosti s ukázkami jednotlivých řemeslnických oborů : 26 . 11 . - 4 . 12 .
Kontakt : Zastoupení Messe München Expo - Conzult + Service , s . r . o . , Ing . Jaroslav Vondruška , Moravské náměstí 13 , 658 17 Brno , tel . : ( 05 ) 413212 38 / 331 , tel . / FAX : ( 05 ) 412148 43 .
Názor
S rozumnou a jasnou hospodářskou politikou to České republice nemusí moc dlouho trvat , aby se opět zařadila mezi evropské průmyslově nejvyspělejší ekonomické země s odpovídající produktivitou práce a vším , co k tomu patří .
Myslím si , že svým dílem k tomu mohou přispět firmy , které mají dobrý přístup k západním finančním trhům a investorům .
My , jako průmyslový a finanční holding , můžeme nabídnout i více než třicetileté zkušenosti s podobným restrukturalizačním procesem v Rakousku .
Guido Schmidt - Chiari , generální ředitel Creditanstalt , Vídeň
Průmyslová práva
Průmyslově právní ochrana po vzniku Úřadu průmyslového vlastnictví České a Slovenské republiky , tak se jmenuje seminář , který se uskuteční 22 . března v Obecním domě v Praze .
Bude věnován aktuálním otázkám průmyslově právní ochrany ve správní a soudní praxi a mezinárodní spolupráci v oblasti průmyslového vlastnictví .
Kontakt : Úřad průmyslového vlastnictví , Institut průmyslově právní výchovy , U hřbitova 2 a , 160 68 Praha 6 - Bubeneč , tel . : ( 02 ) 2431 1555
text k ilustraci vlečka a kůň .
KŮŇ SE K DOPRAVĚ OCELE A STAVEBNÍHO MATERIÁLU NEHODÍ :
Nevýhody má i automobilová doprava - firmě Nypro se nejvíce osvědčuje doprava vlečkou .
| Rady na telefon |
Potřebujete rychle poradit ?
Zvedněte telefon a zavolejte .
Váš obecně platný dotaz je připraven zodpovědět spolupracovník Profitu .
V případě , že se nedovoláte přes den , vytočte číslo ve večerních nebo nočních hodinách a svůj dotaz namluvte na telefonní záznamník .
Nejzajímavější dotazy najdete zodpovězené pravidelně na této stránce .
Žaloba za špatné informace
V roce 1968 jsem zůstala se synem v zahraničí .
Při návštěvě konzulátu v Kolíně nad Rýnem po mně chtěli , abych se zřekla československého občanství a upravila svůj vztah k ČSSR .
Zaplatila jsem poplatky za střední školu , občanství mi však zůstalo zachováno .
Přesto mi v ČR propadla polovina rodinného domku .
Nežádala jsem o něj , neboť jsem měla podle dokladů trvalé bydliště v SRN .
Nyní jsem se dozvěděla , že jsem o restituci mohla žádat .
Lhůta k uplynutí nároku však uplynula .
Mohu někoho žalovat ?
Mám naději na nápravu ?
Dopis č . 2223
Vzhledem k tomu , že jste setrvala bez souhlasu československých úřadů v zahraničí , byla jste buď odsouzena pro trestný čin nedovoleného opuštění republiky mimo jiné k trestu propadnutí majetku , anebo váš majetek přešel do vlastnictví státu na základě dnes již zrušeného ustanovení občanského zákoníku .
V každém případě by se na vás vztahoval zákon o mimosoudních rehabilitacích .
Abyste tento nárok mohla s úspěchem ve stanovené lhůtě uplatnit , bylo by třeba , abyste byla nejen československou , a později českou občankou , ale měla i trvalý pobyt na území ČR .
Jak vyplývá z vašeho dopisu , podmínku občanství jste sice splňovala , podmínku bydliště však ne .
Z tohoto důvodu jste nebyla oprávněnou osobou .
Za neoprávněné nebo nepřesné informace v současné době nikoho žalovat nemůžete .
JUDr . PhDr . Oldřich Choděra
Kontakt : Advokátní a komerčně právní kancelář , Národní 25 , Praha 1 , tel . + FAX : ( 02 ) 242 27845 .
FOR ECO poprvé
Téměř sto firem se představí na ekologické výstavní akci FOR ECO , kterou do pražského Paláce kultury připravuje na dny 23 . - 27 . února Nadace pro rozvoj architektury a stavitelství ABF .
Výstava bude členěna do dvou základních tematických okruhů :
První představují technická a technologická zařízení , jako čističky odpadních vod , přístroje pro monitoring ovzduší , zařízení pro bezodpadové technologie , skládky odpadků a podobně .
Druhý je zaměřen na výrobky přímo určené stavitelství .
Z dalších akcí FOR ECO připomeňme například konferenci Ekologické vzdělávání v současné době , respektive konferenci Ekologicky orientované stavebnictví , nad níž převzalo záštitu Ministerstvo životního prostředí ČR .
záhlaví : Peníze
Rozhovor s expertem
Ani 6 % provize nemusí pokrýt režii realitní kanceláře
Zájemci o prodej nemovitosti jsme doporučili navštívit realitní kancelář , protože tím klesá riziko , že ho kupující napálí .
Nepoctivého jednání by se naopak neměl obávat ze strany realitní kanceláře , zvláště té , která je členem Asociace realitních kanceláří .
To nám potvrdil viceprezident Asociace realitních kanceláří Čech , Moravy a Slezska a majitel pražské realitní kanceláře Royal - Jaroslav Košťál , kterého jsme navštívili , aby doplnil informace , jež by mohly zajímat budoucího klienta realitní kanceláře .
Co dělá realitní kancelář pro to , aby člověk s takovým problémovým domkem , jak ho popsal náš čtenář , měl šanci na prodej ?
U velkých nemovitostí je možné , aby realitní kanceláře vynakládaly velké prostředky na rozbory co s realitou , jak roztrhat podnik , kde najít v zahraničí partnera a podobně .
Ale to je velmi drahá záležitost .
V případě , jakým je chalupa pana Kouby , jsou možnosti aktivit realitní kanceláře velmi omezené .
Například inzertní stránka v časopisu Profit Reality stojí dvacet čtyři tisíc korun a za standardní jednookénkový inzerát tudíž zaplatíte asi dva a půl tisíce .
Má - li nemovitost hodnotu třeba třistatisíc korun , pak provize realitní kanceláře , které se pohybují mezi třemi až šesti procenty , vychází devět až osmnáct tisíc korun .
Když by kancelář zaplatila dva inzeráty , má třetinu provize pryč .
A provize samozřejmě musí pokrýt veškerou režii , která zahrnuje prohlídku objektu , zdokumentování , platy zaměstnanců a samozřejmě z provizí se musí zaplatit nájem prostor , kde kancelář sídlí .
A čím vyšší má kancelář režii , tím méně si může dovolit inzerovat uvedeným způsobem u nemovitostí s nízkou prodejní cenou .
Mám tomu rozumět tak , že taková nemovitost čeká kdesi v katalogu realitní kanceláře , jestli si jí někdo náhodou všimne ?
Kromě toho , že je uvedena v katalogu , se v těchto případech používají levnější formy inzerce .
Například strohá řádková inzerce v novinách a umístění inzerátu na vývěskách v okresních městech .
Lze si však pochopitelně na účinnější inzerci připlatit .
Pokud jde o kupní smlouvu a všechny náležitosti s ní spojené , musí si to zařídit a zaplatit strany samy .
U advokáta se za zhotovení kupní smlouvy platí třeba 2 % z kupní ceny .
Odmítnete ve vaší realitní kanceláři Royal zákazníka , spočítáte - li si , že provize by nepokryla ani režii kanceláře ?
Nic jiného nám nezbyde .
Takovéto nemovitosti může prodávat jen ten , kdo nemusí platit vysoké nájemné .
Za reprezentativní prostory v centru Prahy se platí měsíčně čtyřicet marek za metr čtvereční .
Když se rozhodnu použít služeb realitní kanceláře při prodeji nemovitosti , musím jí předložit nějaké doklady ?
Jde především o doklad o vlastnictví .
Může jím být kupní smlouva , dědické rozhodnutí , dohoda o vydání věci ( jedná - li se o restituci ) , prostě nabývací titul .
Dále si musí obstarat znalecký posudek a výpis z katastru nemovitostí .
Výpis nesmí být starší tří měsíců a platí se za něj padesátikorunový kolek .
Pokud zákazník tyto základní doklady nemá , může si je u nás objednat , ale musí počítat s tím , že hodinová taxa práce našeho zaměstnance je dvěstěpadesát korun .
Další doklady , například projektová dokumentace , jsou specifické a záleží na konkrétním případu , co všechno je ještě třeba .
Za jak dlouho se podaří realitní kanceláři prodat nepříliš atraktivní nemovitost ?
Jedná - li se o stavbu , tak je to tři měsíce až jeden rok .
Výjimečně dva roky .
Neuspěje - li ani do této doby , je to signál , že cena byla špatně stanovena a je na místě úvaha o jejím snížení .
Stávají se i případy , kdy realitní kancelář neuzavře smlouvu s majitelem , pokud trvá na přemrštěné prodejní ceně .
Kanceláře by se měly snažit poradit , kdy je výhodné objekt prodat a co s ním lze provést , aby se prodal co nejlépe .
Majiteli větší nemovitosti můžeme poskytnout bezúročnou půjčku na zušlechtění nemovitosti nebo překlenutí doby , kdy by nebylo výhodné prodávat .
O zisk , který je vlastně rozdílem ceny , za kterou se nemovitost skutečně prodala a okamžité ceny , za kterou by se byla prodala bez našeho zásahu , se pak dělíme s majitelem ve smluvně dohodnutém poměru .
OskaR
Za mimořádný výkon
Firmě ZAS , Internationale Spedition , jejíž působnost v přepravě a spedici se rozšiřuje na celé území ČR i zahraničí .
Díky úzké kooperaci s celosvětově působící firmou Danzas se jí daří pronikat se svými službami na trhy řady zemí světa .
V ČR přibývají firemní zastoupení zejména na hraničních přechodech s Německem .
Součástí služeb je celní odbavení a dodávka zboží až na místo určení .
Kontakt : ZAS , Internationale Spedition , Kpt . Vajdy 2 , 704 32 Ostrava 3 , tel . : ( 069 ) 37 01 78 , 37 01 93 , FAX : ( 069 ) 37 15 85
Statisíce na dosah
Soutěž Profitu , v níž jde celkem o ceny za 30000 korun , zatím ještě nemá své vítěze .
Rozhodne se o nich mezi zhruba dvěma tisíci našimi čtenáři , kteří nám zaslali svůj odhad , kolik procent diků vloží své body v druhém kole privatizace prostřednictvím privatizačních fondů .
Protože zatím nejsou známy oficiální výsledky , nemůžeme vybrat ty , kteří byli správnému číslu nejblíž .
Tato soutěž však není jedinou akcí , kterou Profit pro své předplatitele a čtenáře připravil .
Budete - li sledovat další čísla našeho listu , dozvíte se více o soutěži o velmi hodnotné ceny .
Jednou z nich je například motocykl ČZ Cagiva , barevný televizor a další ceny , které přesahují šestimístnou částku .
štoček : CHTĚLI JSTE VĚDĚT
Ještě k DPH
Když jsem se dala zaregistrovat jako plátce daně z přidané hodnoty , nařídil mi finanční úřad koupi registrační pokladny .
Má úřad právo nařídit mně , soukromé podnikatelce , něco takového ?
Květa Dousková , Horní Třebová
Právo nařídit koupi registrační pokladny finanční úřad jako , správce daní , asi opravdu nemá .
Zákon o dani z přidané hodnoty ( číslo 588 / 1992 Sb . , ve znění pozdějších předpisů , § 18 ) ale ukládá finančnímu orgánu stanovit plátci způsob vedení záznamní povinnosti .
Proč registrační pokladna
Záznamní povinnost předpokládá denní , spolehlivě kontrolovatelnou evidenci tržeb .
Při množství položek procházejících obchodem je však obvykle nemyslitelné , aby požadavkům záznamní povinnosti věrohodně vyhověla ruční evidence , třebaže by jinak plně vyhovovala požadavkům zákona o účetnictví ( zákon číslo 563 / 1991 Sb . ve znění pozdějších předpisů ) .
Zejména pro svou nepřiměřenou pracnost .
Finanční úřady proto obchodníkům v jejich vlastním zájmu doporučují evidovat prodeje pomocí registrační pokladny schopné vypočítávat a registrovat podle jednotlivých položek i daň z přidané hodnoty .
Povolení výjimky
Nejjednodušší verze takové pokladny stojí asi 25000 korun .
Její pořízení představuje velký jednorázový výdaj a v dané situaci to může být pro některé obchodníky nepřijatelné .
Na druhé straně je při běžném maloobchodním provozu těžko myslitelný výpočet daně a vedení záznamu tradiční ruční metodou .
Obsluha zákazníků by se podstatně zpomalila a přijetí další síly do prodejny by provoz podstatně zdražilo .
Citovaný zákon o dani z přidané hodnoty proto dává obchodníkům možnost požádat finanční orgán o povolení dočasné výjimky .
Odůvodněnost žádosti ověřuje finanční úřad v místním šetření ( zákon číslo 337 / 1992 SB . , o správě daní a poplatků ) .
Pokud jí vyhoví , je povinen určit , jak budou vedeny záznamní povinnosti ( § 11 zákona 337 / 1992 Sb . ) a individuální způsob stanovení daňové povinnosti ( poměrným odpočtem ) .
V rozhodnutí zároveň plátci určí i dobu , na kterou se tato výjimka vztahuje .
Z ustanovení zákona o DPH vyplývá , že to může být nejvýše do konce roku 1994 .
Oldřich Krejčí ,
Finanční úřad Praha - západ
Motivací jsou dolary
Bez pracovnic z Ukrajiny by to mohla Gala Prostějov zabalit
Nedávné kontakty prostějovského výrobce kabel , batohů , míčů a celé škály sportovních potřeb na všech úřadech práce ČR a SR byly zbytečné .
Podnik zoufale hledá pracovníky .
Všichni ředitelé úřadů práce odpověděli , ale neposlali jediného pracovníka .
Přitom míra nezaměstanosti je v mnohých okresech vysoká .
Lidé však nejsou ochotni jít za prací .
Na přelomu let 1991 / 1992 dostala Gala tvrdý direkt .
Do soukromého sektoru odešlo na 150 lidí , většinou těch nejschopnějších .
Podnik se z toho zatím nevzpamatoval .
Přitom má zakázek více než může zvládnout .
Nedělají
Nejméně 1 / 3 pracovníků je od roku 1992 nová .
Struktura výroby předpokládá pro každé pracovní místo určitý stupeň zručnosti a schopnosti .
I nevyučené ženy však mohou šít polotovary .
S rostoucí kompletací výrobků je nutno znát více .
Vědět , jak všívat kapsy batohů , obšívat rukavice , vsazovat zipy či spony , jak sešít míč nebo boxerské rukavice .
Schopných lidí má Gala stále málo .
Mistrové si doslova zoufají nad mladšími dívkami .
Ty berou svou práci jako nepříjemnou nutnost a jejich výdělek je pro ně vlastně kapesné .
Většinou je živí rodiče .
Podle toho vypadá kvalita práce i pracovní kázeň .
Jsou to stálé svačinky , kouření , debaty mezi sebou .
A malý výkon .
Nic prý nepomáhá .
Tahouni
V Gale nepředpokládají , že by se trh práce na Prostějovsku a v okolí do dvou let zásadně změnil .
Proto podnik již před časem sáhl po lidech z Ukrajiny .
Nynějších 17 žen a 3 muži přišli ze závodu s podobnou produkcí , jako má Gala .
Stačilo týdenní zapracování a jejich výkonnost dosáhla 70 % stanoveného úkolu .
Po týdnu pracovali lépe než kvalifikované síly , které k nám přijdou z úřadu práce , potvrdil Lubomír Novák ( na snímku ) , ekonomický náměstek .
Do měsíce byla jejich výkonnost téměř stoprocentní a někde i vyšší .
Ukrajinští pracovníci jsou nyní firemními tahouny , pro něž jsou motivací vydělané dolary .
Měsíční mzda v Gale pro ně znamená totéž co roční plat doma , kde však práce není .
Skupina z Ukrajiny bydlí na ubytovně .
Nemá běžné rodinné starosti ani velké životní potřeby .
Nosná je pro ně práce .
Když třeba náhodou někdo denní normu nesplní , zůstane v práci tak dlouho , až má splněno .
Většina českých pracovnic to bez ohledu na výkon po osmi hodinách " zapíchne " .
Plně zapracované Ukrajinky jsou na konfekčních dílnách po třech až pěti .
Ty nejlepší se dostávají na klíčové operace .
Zaplatí více ?
Náměstek Novák odmítá názor , že Gala patrně platí málo a že za málo peněz je málo muziky .
Průměrná úkolová mzda dosáhla v roce 1992 částky 3529 Kč , v roce loňském 4123 Kč .
Bylo to na hranici mzdové regulace .
S obdobným růstem mezd počítá podnik i letos .
Loňské rozložení mezd bylo toto :
Nízké mzdy mají hlavně mladí , kteří nesplní požadovaný výkon .
Minimální mzdu berou lidé , jejichž výkonnost je mezi 60 - 70 % .
Ale i 70 % výkon je pro podnik zatím přínosem , i když je to na hranici rentability .
Okolo 10 - 12 % pracovníků podniku má změněnou pracovní schopnost .
Ti se podle názoru vedení snaží , jsou za možnost pracovat vděční a ochotní .
Josef Přeučil
Kontakt : Gala , a . s . , Západní 75 , 797 32 Prostějov , tel . : ( 0508 ) 414 , FAX : ( 0508 ) 26 41 , 24 05
Foto : BATOHY A MÍČE :
Bude je mít kdo vyrábět ?
Nápad pro zvýšení prodeje
Vedle komerční módy přicházejí na řadu i salonní kolekce
Na začátku byla obchodní zkušenost s ramenními vycpávkami , šitými ještě na povolení národního výboru .
O něco později první autorská kolekce dětského oblečení , rozebraná skoro dřív , než ji stačili vyložit do stánku .
Nyní modelový ateliér Helly , který navrhuje a šije dětskou a čím dál více i dámskou konfekci v menších sériích .
Jaroslava Fürstová
Duší ateliéru je jeho majitelka a ředitelka Helena Bedrnová .
Říká , že se teď zaměřují na dámskou módu z několika příčin .
Pracnost ušití například dámské a dětské bundy je téměř stejná .
Malá konkurence a jednoduchost dětského střihu jsou stále výhodou .
Menší spotřeba materiálu , důležitá v době , kdy se musel shánět , však už nerozhoduje .
Cena oblečení pro děti přitom musí být výrazně nižší .
Pojítkem je detail
Aby se šití vyplatilo , musí ateliér hledat lacinější materiály a mít nápad , který zvýší odbyt .
Takovým nápadem je například připínací taštička , která se s malými změnami objevuje na bundě , kalhotách i vestě .
Zákazník je tím veden , aby koupil z kolekce víc .
Vzít jen jeden kus , když ten druhý se k němu tak báječně hodí , přestože není z úplně stejného materiálu , by byla škoda .
Ateliér šije dětské věci z pracích tuzemských materiálů , které danému účelu vyhovují , a zároveň cenou drží výrobu .
Limitní množství od každého modelu je 100 kusů .
Ateliér si nemůže dovolit míň , výroba by byla nerentabilní .
Potřebuje dosáhnout plánovaného měsíčního obratu 1.2 milionů korun .
Nápaditá stylizace
Stejně jako zajímavý detail na oděvu přitahuje pozornost zákazníků i promyšleně aranžovaný stánek na kontraktačních a prodejních výstavách .
Základem je původní návrh , který spočívá v uplatnění určitého tématu jak ve tvaru a výzdobě stánku , tak v modelové kolekci .
Stánek je jako malá divadelní scéna , na níž se představují oděvy .
Jedno musí ladit s druhým .
Může to být středověký hrad a tomu pak odpovídá linie oděvů , struktura použitých látek , vzory , doplňky .
Firma se nechává inspirovat i oblíbenými televizními seriály .
Pro jarní brněnský veletrh zvolila variaci na téma Covington Cross .
Pověsit zboží jen tak na ramínka do typového stánku , jako to stále ještě dost firem dělá , je zbytečná chyba .
Ptáme se našich návštěvníků , proč přišli právě k nám .
Ověřujeme si , že je nejdřív upoutala úprava stánku , dodává H . Bedrnová .
Schopnost komunikace
Firma zaměstnává 25 švadlen ve výrobě a dalších 12 lidí ve vývojové dílně , prodeji a managementu .
Po pěti letech výběru již tvoří stálý kádr , který pracuje podle představ majitelky .
Od zaměstnanců vyžaduje odbornost a praxi , u švadlen bez výjimky výuční list .
Pokud někdo při prvním setkání řekne " já chci " , jsem ve střehu , tvrdí H . Bedrnová .
Jako zaměstnanec musí respektovat moje požadavky , jinak se neshodneme .
Pokud jsou s někým problémy , pracuje nedbale , je nedochvilný , ostatní se na něho nemohou spolehnout , firma se s ním rozloučí .
Majitelka neuplatňuje systém výstrah a postihů , ani nedává výpověď s dvouměsíční lhůtou .
Raději vyplatím odstupné , než bych riskovala neklid v kolektivu , říká .
I když při průměrném platu 6 tisíc korun může odstupné v dvojnásobné výši někdy firmu nepříjemně zatížit .
Podle jejích zkušeností někteří zaměstnanci zákon zneužívají .
Pracovnice , které majitelka našla stejně placenou práci jinde , její nabídku odmítla a raději si nechala odstupné vyplatit .
Stabilizace chodu firmy se spolehlivými lidmi je podmínkou pro to , aby se majitelka mohla více věnovat návrhářské práci , a vedle konfekce pro obchodní domy vytvářet výlučnější kolekce pro módní salony .
Kontakt : Helly , s . r . o . , Záběhlická 119 / 21 , 100 00 Praha 10 , tel . : ( 02 ) 76 18 30 , FAX : ( 02 ) 76 18 30
rámeček
Stálý kolektiv pracovníků se ve firmě Helly vytvářel pět let . text k obr .
MUSÍ MÍT ŠVIH : Nápadité oblečení pro syna a elegantní pro maminku .
O manku bez iluzí
Jaká jsou práva a povinnosti zaměstnavatelů i zaměstnanců
Mezi největší strašáky podnikatelů - zaměstnavatelů patří manko .
Ze hry však není možné vyloučit ani zaměstnance .
Jedni i druzí si o manku myslí své , ale ne vždy jsou jejich úvahy v souladu se současnou právní úpravou .
Kde a v čem vznikají nejčastější nedorozumění ?
Pracovní právo zná vedle obecné odpovědnosti zaměstnance za škodu také případy tzv . zvláštní odpovědnosti zaměstnance za škodu .
Mezi ně patří : * Odpovědnost zaměstnance za ztrátu svěřených předmětů , * odpovědnost zaměstnance za nesplnění povinnosti k odvrácení škody , * odpovědnost zaměstnance za schodek na svěřených hodnotách , které je povinen vyúčtovat .
Základní právní úpravu posledního ze jmenovaných případů , zvláštní odpovědnosti zaměstnance za škodu , konkrétně jeho odpovědnosti za schodek na svěřených hodnotách , které je povinen vyúčtovat , najdete v ustanoveních 176 a 177 zákona č . 65 / 1965 Sb . , zákoníku práce ve znění novel .
Obecně lze říci , že zaměstnanec , který na základě dohody o hmotné odpovědnosti převzal tuto odpovědnost za svěřené předměty , v případě , že při vyúčtování - které je zaměstnanec povinen provést - vznikne schodek , nese za takto vzniklý schodek odpovědnost .
Dohoda o hmotné odpovědnosti
Předpokladem tohoto typu odpovědnosti zaměstnance je dohoda o hmotné odpovědnosti mezi zaměstnancem a zaměstnavatelem .
Ta se uzavírá výhradně ohledně takových hodnot , které jsou předmětem obratu nebo oběhu ( jde zejména o peníze v hotovosti nebo jiné ceniny a dále pak o zboží , resp . jeho zásoby ) , které byly zaměstnanci zaměstnavatelem svěřeny .
Tato dohoda musí být uzavřena vždy písemně , jinak je neplatná .
Dále tato dohoda může být uzavřena jen se zaměstnancem , který dosáhne osmnácti let věku .
Možnost odstoupení
Podle 177 zákoníku práce může zaměstnanec od této dohody odstoupit v případě , že je převáděn na jinou práci , zařazován na jiné pracoviště , překládán , nebo v případě , pokud zaměstnavatel v době od jednoho měsíce od obdržení písemného upozornění neodstraní závady v pracovních podmínkách , které brání řádnému hospodaření se svěřenými hodnotami .
V případech , kde se uzavírá dohoda o kolektivní hmotné odpovědnosti za škodu s více zaměstnanci najednou , může zaměstnanec od této kolektivní dohody odstoupit , když je na pracoviště zařazován jiný zaměstnanec nebo je ustanovován jiný vedoucí nebo jeho zástupce .
Tato odstoupení musí zaměstnanec podat zaměstnavateli písemně .
A konečně - dohoda o hmotné odpovědnosti zaniká také dnem skončení pracovního poměru .
Náležitosti
Chci upozornit , že podle judikatury ( R 25 / 1982 ) je zapotřebí , aby tato dohoda byla řádně podepsána jak zaměstnancem , tak zaměstnavatelem .
Podle názoru soudu je neplatná písemná dohoda o hmotné odpovědnosti v případě , že namísto vlastnoručního podpisu osoby odpovědné jednat za zaměstnavatele , je připojeno pouze razítko ( faksimile ) zaměstnavatele .
Tato dohoda o hmotné odpovědnosti je jedním z předpokladů uplatnění odpovědnosti za schodek na svěřených hodnotách , které je pracovník povinen vyúčtovat .
V případě , že není uzavřena dohoda nebo je neplatná a na pracovišti vznikne schodek , nezbývá zaměstnavateli nic jiného , než postupovat v souladu s 172 zákoníku práce a uplatňovat vůči zaměstnanci odpovědnostní nároky podle obecné odpovědnosti pracovníka za škodu .
V takovém případě musí jít o škodu způsobenou zaviněným porušením povinnosti při plnění pracovních úkolů , nebo v přímé souvislosti s nimi , a zaměstnavatel je zároveň povinen prokázat pracovníkovo zavinění .
Jan Radoň
Připravila Advokátní kancelář Vácha & Malý , Olšanská 1 a , 130 00 Praha 3 - Žižkov , tel . : ( 02 ) 691 93 33 .
Text ke kresbě :
PRÁVO NENÍ STRAŠÁK : V případě manka však může tvrdě dopadnout na zaměstnance , ale i zaměstnavatele .
Tržní hodnota kuponové knížky z I . vlny
( Stav k 24 | březnu 1994 )
| Tis .
Pramen : Podklad YSE a propočty DATA Profit
EXKLUZÍVNÍ TABULKA PROFITU PŘINÁŠÍ POZORUHODNÉ INFORMACE O ROZLOŽENÍ ZISKOVOSTI INVESTOVÁNÍ V JEDNOTLIVÝCH KOLECH PRVNÍ VLNY : Dikové sice v prvních dvou kolech koupili 64 procent celkové tržní hodnoty svých akcií v dnešní průměrné hodnotě 27 tisíc korun za jednu kuponovou knížku , ale ty pravé lahůdky čekaly v dalších kolech .
Kdo kupoval později , může dnes své akcie prodat v průměru za 37 tisíc korun .
Jen asi 6 procent diků získalo na svých tisíc investičních bodů za více , než sto tisíc korun .
NA CHYBÁCH SE ČLOVĚK UČÍ
Když schází kalkulace
S kolegou jsme si najali od jednoho velkého podniku bývalé rekreační středisko pro zaměstnance .
Náš podnikatelský optimismus byl na vrcholu , když nám při projednávání nájemní smlouvy ředitel sdělil , že podnik nemá zájem na pronájmu rekreačních objektů vydělávat .
Jde mu především o úhradu nákladů za odpisy , které bilanci podniku příliš zatěžují .
Když jsme se ještě dodatečně dověděli , že středisko bývalo od jara do zimy přeplněné , napadaly nás bájné představy o tržbách a zisku .
V tomto okamžiku jsme se z neznalosti zákonů ekonomiky dopustili první chyby .
Opomněli jsme skutečnost , že podnik sem vysílal své zaměstnance za nepatrný finanční příspěvek , takže jejich zájem byl obrovský .
Každé podnikové rekreační středisko bylo ztrátové , tedy i toto .
Podnik se ztrátou již počítal a hradil ji podle každoročního plánu ze zisku z výrobních činností .
Takové možnosti jsme my neměli a získat návštěvníky znamenalo poskytovat kvalitní hotelové služby za přijatelné ceny a při seriózní reklamě .
I když jsme se o to snažili , přece jen jsme si dostatečně neuvědomovali , že náš hotel není při hlavní silnici , ale na lesní samotě .
Kapacitu hotelu se nedařilo přiměřeně využívat .
To jeho praskání ve švech trvalo jen v červenci a srpnu .
V jarních měsících a na podzim byl provoz slabý , od listopadu do dubna prakticky žádný .
A zde jsme se dopustili další chyby , protože jsme si zpočátku neuvědomili , jak dovedou zatížit podnikovou bilanci stálé celoroční náklady , jako nájem , mzdové náklady a výdaje na zdravotní a sociální pojištění pro nezbytný personál , spotřeba energie .
A tak to , co se nám na začátku jevilo v růžových barvách , nám nakonec přineslo zklamání a podnikatelskou ztrátu .
Poučení :
* Nezapomenout , že fixní náklady nabíhají bez ohledu na to , jak je kapacita podniku využívána .
* Před rozhodnutím o podnikání je nutné zpracovat střízlivý rozpočet a kalkulaci provozních nákladů .
J . Č . , jižní Čechy
Příspěvek , zařazený do této rubriky - pojednávající o konkrétních chybách podnikatelů - je běžně honorován a navíc zhodnocen prémií 100 Kč .
Bude také zařazen do čtvrtletního slosování o 3000 korun .
Pište nám , jaké chyby jste se při podnikání dopustili a jaké z toho plyne poučení .
Maličkost za 3000
Už půl roku zveřejňuje Profit na straně věnované obchodu v rubrice Velké maličkosti příspěvky čtenářů .
Převážně jde o nápady , jak překonat drobné i větší potíže , jak v obchodě či provozovně služeb získávat další zákazníky , čím obohatit nabídku a zlepšit služby .
V letošním roce jsme do čísla 13 pod štočkem Velké maličkosti zveřejnili 12 nápadů .
Každý z článků byl vedle běžného honoráře odměněn stokorunovou premií .
Po novém roce jsme podle našeho slibu zařadili všechny autory do slosování o mimořádnou odměnu 3000 Kč .
Zvítězila v něm paní Dana Šíblová z Otínovic , autorka článku zveřejněného v Profitu číslo 6 / 1994 .
Případ advokáta Oldřicha
Když se dívám na velkoplošné reklamy , trička , do novin a časopisů , tak si říkám , že co nevidět bychom tu měli mít pěknou cauzičku , zabývající se ochranou bankovek , mincí a vůbec symbolů našich peněz .
Až mi to někdy připadá , že výtvarníci , textaři a vůbec lidé z propagace nemají nápady a inspiraci a navíc nevědí , že peníze je možné až na výjimky - které stanoví vyhláška České národní banky , kterou tímto doporučuji k prostudování - reprodukovat jen se souhlasem ČNB .
Přitom při porušení tohoto pravidla hrozí sankce za přestupek .
Další nepříjemnosti a nedorozumění mohou vzniknout i při manipulaci se skutečnými penězi .
Nebo lépe - chci obrátit pozornost na práva a povinnosti při placení s nimi .
Někdo může namítnout , že nesdělím nic nového , ale i některé samozřejmosti je třeba opakovat .
Vždyť řada lidí vůbec neví nic o právech a povinnostech při placení .
Přitom je důležité vědět , že zákazník má právo žádat od prodávajícího , aby mu při vracení nevysypal na pult čtvrt nebo půl kilogramu mincí , ale dal mu odpovídající bankovky .
Jinak bychom také měli vzít na vědomí , že zákonné peníze - a o jiných dnes řeč není - musí brát bez omezení Česká národní banka a ostatní peněžní ústavy .
A vůbec nezáleží na tom , zda jde o bankovky nebo mince .
Podnikatelé , obchodníci i zákazníci ( právnické i fyzické osoby ) by si měli zafixovat do paměti , že mohou odmítnout přijetí mincí nad deset kusů stejné nominální hodnoty nebo mincí nad částku sto korun v případě , že by šlo o mince do hodnoty deset korun .
Stejně tak je možné odmítnout platbu , jestliže by byla placena mincemi vyšších hodnot , ale v částce nad pět set korun .
Krátce shrnuto - je dobré mít pohotově připravené drobné , střední i velké peníze , protože zákazník má právo požádat prodávajícího , aby si " obstaral " příslušné peníze na vrácení .
Stejně tak může odmítnout opotřebované nebo poškozené peníze .
Fyzická osoba může žádat placení penězi nepoškozenými a neopotřebovanými .
Jak ale znám některé naše obchodníky a prodavače , tak jim to bude dělat těžkosti .
Oldřich Choděra
Připravila Advokátní a komerčně právní kancelář , Národní 25 , Praha 1 , tel . + FAX : ( 02 ) 242 27845 .
Drží jednu firmu
Do ekologie vkládá pardubická Synthesia půl miliardy korun ročně
Tato akciová společnost , se základním jměním téměř pět a tři čtvrtě miliardy korun je ve svém oboru druhým největším českým podnikem .
Ani v budoucnu by nemělo dojít k rozpadu firmy na menší celky .
Synthesia vyrábí anorganické a organické kyseliny , hnojiva , barviva , farmaceutika , pryskyřice , lamináty a výbušniny .
Nabízí se otázka , proč se organizačně složitý celek se sedmi tisíci zaměstnanci už dříve nerozdělil na samostatné podniky , jak se to stalo v mnoha jiných firmách .
Pádné důvody
Pro udržení celého chemického komplexu na ploše 1200 hektarů hovoří pádné argumenty .
Osamostatněním jednotlivých závodů by totiž došlo k přetrhání polotovarových řetězců , dopravních , energetických , ekologických a dalších vazeb uvnitř podniku .
Například základní produkt - kyselina dusičná nebo toluen - je využit jak k výrobě výbušnin , tak k výrobě hnojiv , barviv a farmaceutických přípravků .
Technologický postup logicky odpovídá organizačnímu členění Synthesie .
Náš privatizační projekt na zachování jediné firmy je v souladu s celosvětovým vývojem , který v chemickém průmyslu směřuje k tvorbě vyšších celků , konstatuje jeden z jeho autorů Jiří Lustig .
Je pravda , že zahraniční zájemci nikdy nechtěli investovat do celé továrny .
Vždy jednali o vstupu jen do některé výrobní divize .
Pardubická chemička však nebyla v situaci , kdy by musela přistoupit i na méně výhodné návrhy .
Naše další existence nestojí a nepadá se zahraniční kapitálovou injekcí .
Zájem máme především o vstup na trhy našich partnerů .
Navíc jsme před privatizací nechtěli dělat nevratné kroky .
Proto jsme zatím volili formu dlouhodobých obchodních smluv , říká Jiří Lustig .
Úleva pro region
Také léta zanedbávané ekologické problémy může řešit podnik jako jediný celek .
Nehledě na značnou investiční náročnost nelze v jednom výrobním areálu rozlišit nebo určit , kdo je původcem toho či onoho znečištění .
V tomto roce Synthesia uvede do provozu biologickou čistírnu odpadních vod za víc než jeden a půl miliardy korun , která bude sloužit i městu Pardubice .
Současně s ní bude dokončena spalovna pevných chemických odpadů a biologických kalů z čističky .
Obě zařízení pomohou zbavit nejnebezpečnějších nečistot Labe a blízké i vzdálenější okolí .
K dalším ekologickým úkolům Synthesie patří převod podnikové teplárny z hnědého na černé uhlí a výstavba milánské stěny , která by zabránila průsaku kontaminovaných spodních vod do Labe .
Tyto nákladné investice však nejsou nic výjimečného .
Do ochrany životního prostředí vkládá ročně podnik půl miliardy korun .
Chtěli bychom plnit vůči Pardubicím stejnou úlohu jako chemické továrny v Leverkusenu nebo Basileji .
Nyní byl u nás dokončen z prostředků programu Phare ekologický audit , který napovídá , že jdeme správným směrem .
Pro naši společnost je to otázka dalšího bytí a nebytí , uzavírá Jiří Lustig .
Nejpozději do pěti let se chce Synthesia vyrovnat i s největšími ekologickými dluhy z minulosti a být " čistou " chemičkou .
Kontakt : Synthesia , a . s . , 532 17 Pardubice - Semtín , tel . : ( 040 ) 460 01 , FAX : ( 040 ) 464 65 .
Výsledky a . s . Synthesia
Výkony ( v tis .
Zisk ( v tis .
Gatesova vize se naplňuje
Microsoft konečně uvádí nový operační systém Seattle -
Více než 50 softwarových a hardwarových společností včetně renomovaných jmen , jakými jsou Borland , Dell Computer , Gateway 2000 a Lotus Development , slíbilo technickou podporu a další služby pro plánovanou on - line síť Microsoft Network .
Podle představitelů Microsoftu budou v nadcházejících měsících oznámena jména dalších firem , které zmíněnou síť podporují .
Uživatelé se na ni budou moci napojit zřejmě už letos v srpnu prostřednictvím nového programu Windows 95 .
Microsoft měl původně uvést novou verzi svého operačního systému s on - line službou už počátkem tohoto roku , ale datum uvedení několikrát oddálil .
Program Microsoft má zahrnovat množství služeb od obchodních katalogů přes zpravodajský servis a finanční služby až po přístup k celé encyklopedii .
Nebude chybět ani elektronická pošta , napojení na celosvětovou počítačovou síť Internet nebo možnost pořádat diskuse přes počítač .
Má tak být položen základ k naplnění vize Billa Gatese , šéfa Microsoftu , o přístupu k informacím na stisknutí tlačítka .
Moskevské oslavy
Coby študák trávil jsem květen roku 1989 v Moskvě .
Mezi povinnostmi , které nám hostitelé připravili , byla i účast na oslavách 44 . výročí vítězství nad fašismem .
Leninské hory zaplněné davem , obloha vybuchující v salvách červenozlatých ohnivých hvězd .
S kamarádem jsme se však brzy vytratili : sedíme u řeky , při láhvi koňaku si sdělujeme čerstvé zážitky .
Vyprávěl , kterak navštívil hrob Vladimíra Vysockého .
Koupil dvě pivoňky .
U sochy básníka seděl vlasatý mladík a hrál Vysockého písně .
Lidé zpívali .
Já jsem byl na Arbatu .
V Domě gruzínské kultury pouštěli na videu snímek o tbiliských událostech :
" Vot , zděs smatritě , kak savětskij saldat ubyvajeť gruzinskovo čelověka , " tlumočila starší žena komentář k amatérskému filmu .
Oproti husákovské kleci se nám tenkrát v Moskvě dýchalo svobodněji .
Nad hlavou třaskaly hvězdy , náhodný poutník v tričku s emblémem perestrojky se zastavil právě u nás : " Malčiki , davajtě popiť . . . "
Na oslavy padesátého výročí do Moskvy možná pojede český prezident Václav Havel .
Jako oficiální host oficiálního programu nebude mít zřejmě příležitost svobodně se toulat Moskvou .
Ostatně , ani na Arbatu tou dobou nebudou vysílat žádný dokument o zpupném násilí Ruské armády v Čečensku .
Ani Voloďa Vysockij už nemá ten kurs .
Pokud jde o koňak , stoly pompézní hostiny pro zahraniční účastníky se budou jistojistě prohýbat pod nabídkou všelijakých lahůdek .
Posluhovat přijdou veteráni s bezednými kapsami svých ošuntělých plášťů .
Miliardy rublů chystané na dostavbu monstrózního památníku i na oslavy samé napovídají , že o pompu nebude nouze .
Stejně jako se nedá předpokládat , že by v Kremlu přehodnotili 50 let budovanou tradici jediného spravedlivého a morálního vítěze .
O tom svědčí i Jelcinova plánovaná neúčast na oslavách v Londýně .
Pompa , připravovaná zkušenými ideology , se snadno mění ve frašku .
Obojí je však stejně odsouzeníhodné .
Boniek podniká
Varšava -
Bývalá polská fotbalová jednička Zbygniew Boniek se stal nejlepším podnikatelem v oblasti fotbalu v Polsku .
Boniek založil podnik nazvaný " Go and Goal " a jeho prostřednictvím prodal televizní práva šestnácti až osmnácti klubů nejvyšší polské fotbalové soutěže .
Boniek také prohlásil , že je ochoten vzít na sebe nelehké břemeno prezidenta Polské fotbalové federace , ale na jeho konečné rozhodnutí bude třeba počkat do poloviny března .
Pardubice - Sparta ( 3 : 2 ) , Petr Hemský , trenér Pardubic : " S výsledkem i s výkonem mužstva jsem spokojen .
I při neúčasti zraněného brankáře Biegla se ukázalo , že máme kvalitní náhradu v podobě Salfického . "
Stanislav Berger , trenér Sparty : " Nezachytili jsme začátek utkání .
Při dvougólovém vedení domácích jsme hráli křečovitě , klíčové bylo nevyužití přesilové hry 5 na 3 v závěru . "
Litvínov - Jihlava ( 6 : 4 ) ,
František Vorlíček , trenér Litvínova : " Byli jsme v úvodu utkání křečovití , pak se náš turbomotor rozehřál a jasně jsme soupeře přehráli .
Několik chyb ve druhé části hry však udělalo ze zápasu nervák , ale v závěru jsme byli lepší .
Dnešní body nás posouvají do osmičky . "
Jan Hrbatý , trenér Jihlavy : " S Litvínovem hrajeme vždy vyrovnaná utkání , dnes jsme vedli 1 : 0 , ale chyby v obraně obrátily výsledek .
Za rozhodující moment považuji , že jsme za stavu 4 : 3 pro domácí nevyrovnali na 4 : 4 .
Pak nás chemici přehráli . "
Vsetín - Kladno ( 5 : 1 ) , Horst Valášek , trenér Vsetína : " Hráli jsme naplno i proti Kladnu oslabenému o reprezentanty .
Je ale vidět , že Kladno má dobrou základnu mladých hráčů .
Tu rovnocennou základnu jim můžeme jen závidět . "
Zdeněk Müller , trenér Kladna : " Jestli mám někoho pochválit , pak útočníka Tona a Chlada v brance .
Škoda snad jen zbytečných dvou vyloučení v úvodu zápasu . "
Vítkovice - Č . Budějovice ( 4 : 3 ) , Vladimír Stránský , trenér Vítkovic : " V utkání jsme hráli s maximálním nasazením a o našem vítězství rozhodla velká vůle po výhře . "
Vladimír Caldr , trenér Č . Budějovic : " Rozhodujícím momentem pro vývoj zápasu bylo , že jsme dostali v poslední třetině čtvrtou branku při naší přesilovce . "
Olomouc - Zlín ( 3 : 0 ) , Josef Augusta , trenér Olomouce : " Vyhráli jsme zaslouženě , i když jsme o dva body museli bojovat až do samotného konce zápasu .
Oceňuji vůli hráčů , kteří konečně po osmi kolech bez plného bodového zisku chtěli vyhrát . "
Zdeněk Čech , trenér Zlína : " Po 14 minutách jsme prakticky odešli a mužstvo se herně zhroutilo .
Pak jsme již byli domácím jen dobrým tréninkovým soupeřem .
Nemohu hráčům v některých momentech upřít snahu o docílení gólu , ale koncovka byla žalostná . "
Rvačka diváků v Pardubicích
Jeden z fanoušků zůstal po incidentu v bezvědomí
Špatný recept
DIVADLO :
Hra Richarda Nashe Hrst ohně vznikla koncem padesátých let a patří k těm , které odezněly ve své době a jejichž schopnost nadčasové rezonance je minimální .
Československá premiéra se konala v roce 1960 a po krátkém úspěchu na oblastních scénách hra víceméně zmizela v dramaturgickém propadle času - poslední uvedení spadá do poloviny osmdesátých let .
Dramaturgie Divadla Rokoko se rozhodla vyzvednout tento text z hlubin zapomnění ;
uvedla jej v režii Jany Kališové a pod novým názvem KONĚ O TOM NEMUSEJ ' VĚDĚT .
Změnou názvu inscenátoři ještě zdůraznili hlavní dějovou linii - milostný vztah Marie a Pepeho , který se právě touto replikou počíná i uzavírá .
Ovšem pouhé přejmenování není receptem na prodloužení jevištního života dnes již poněkud vyčpělé a melodramatické Nashovy story .
Schematický střet zla a dobra odehrávající se v městečku na mexických hranicích , v prostředí hráčských doupat a veřejného domu , má parametry úpadkového čtiva pro paní a dívky .
Defilují tu černobílé charaktery , kterými zmítají osudové vášně , sotva vkročí na scénu .
Psychologický vývoj postav neskýtá sebemenší překvapení , vcelku bez problému lze odhadnout , že i největší padouch Manuel bude po zásluze potrestán .
Polehčující okolností jeho padoušství je ovšem neskonale nezištný cit k čisté lilii nevinnosti - Marii , " dívce s andělem " ( hřešila pouze z mladistvé nerozvážnosti ) .
Režijní interpretace Jany Kališové je nesena vlnobitím sentimentu a ve chvílích , kdy se jižanský temperament neodbytně dere na povrch , režisérka odvážně nasazuje prostředky silné exprese a naturalismu , které však jsou pouhou vnější ilustrací ( například scéna , kdy Pepe znásilní Marii , či závěrečná rvačka obou milenců s následnou katarzí ) .
Stylizovanou výpravu Miloně Kališe tvoří četné rákosové zástěny a zavěšená bodová světla coby hvězdy jižního nebe .
Výtvarné pojetí vyznívá naprosto abstraktně , na této scéně lze odehrát prakticky cokoliv .
Pokleslost celé romance ještě umocňuje neumlkající cvrkot cikád .
Obdobnou funkci plní i nevzrušivé variace latinskoamerických i jiných rytmů ( Miki Jelínek ) .
Z trojlístku interpretujícího tyto hudební vložky , tvořeného jinak obyvatelkami nevěstince , zaujme svým šansonovým projevem Barbora Lukešová .
Jan Hrušínský v roli Pepeho opět musel prokazovat svou již osvědčenou charakteristiku dobrého chlapce s citlivou a upřímnou duší , ovšem na druhé straně jako jediný herec dokázal naplnit tragikomiku některých situací .
Nervnímu projevu Lenky Vlasákové nelze upřít vnitřní emotivnost , i když prudké střídání afektů ji zavedlo na pokraj křečovité strnulosti .
Jaromír Meduna ( " gauner " Manuel ) a Jana Švandová ( démonická bardáma Sylvie ) převádějí svá vnitřní hnutí do řeči prázdných gest a fatálního patosu .
Rokoko , Praha - Richard N . Nash : Koně o tom nemusej' vědět .
Premiéra 11 . února .
Za branou zatím bez majetku
Divadlo Za branou III , které počátkem letošního roku navázalo na práci divadelní scény vedené v paláci Adria režisérem Otomarem Krejčou , nemá dosud podle svých představitelů vyjasněny všechny majetkové vztahy s ministerstvem kultury .
Do konce ledna mělo dojít k podpisu smluv , jež by novému souboru zaručily státní dotaci i převod majetku bezprostředně souvisejícího s jeho činností .
" První smlouva byla podepsána minulý týden .
Obdrželi jsme zálohu pěti set tisíc korun z celkové částky 3.5 miliónu , která nám byla přislíbena jako státní dotace .
Druhá smlouva dosud uzavřena nebyla , " uvedl dramaturg divadla Miloš Doležal .
Podle Víta Vencla , předsedy občanského sdružení , které Divadlo za branou III provozuje , prodlouží ministerstvo kultury zápůjční smlouvy do konce března tohoto roku .
" Ke konečnému rozhodnutí , jak se s majetkem naloží , ještě nedošlo , " uvedl Vencl .
Divadlo Za branou II , které mělo podobu příspěvkové organizace ministerstva kultury a jež vedl Otomar Krejča , bylo ke konci loňského roku odstátněno .
Soubor pod vedením Víta Vencla vytvořil Divadlo Za branou III , které uvádí repertoár z Krejčovy éry .
Sám Otomar Krejča ani dramaturg Karel Kraus už členy souboru nejsou , i když s ním těsně spolupracují .
Režisér Krejča v těchto dnech také zveřejnil petici francouzských divadelníků , jíž v polovině prosince apelovali na " odpovědné činitele České republiky , aby znovu uvážili svůj postoj a umožnili Divadlu Za branou žít a tvořit .
" Po diktatuře jediné myšlenky nastupuje bezmyšlenkovitost triumfujícího ekonomismu , " stojí v petici .
" Akci francouzských divadelníků zorganizoval tamní Syndikát divadelních ředitelů .
Byla inspirována kolokviem , které loni v listopadu pět let po pádu berlínské zdi zorganizovalo francouzské ministerstvo kultury , " uvedl k tomu Krejča .
Božídarské boží dary čekají na objevitele
Nejvýše položené středoevropské městečko se probouzí z kocoviny minulých let
Ročně tu projede milión šest set tisíc aut
Vysoko nad řekou Ohří se klene hřbet Krušných hor .
Skryta v mlžném oparu leží obec , do které se zamilovali Nikos Kazantzakis , Anthon Günther , dle pověsti Martin Luther , saské babičky a milióny zatím jen projíždějících turistů .
Óóch , echt , wirklich , vzdychají noblesní paničky , jejichž nervózní ruce zvedají šálek kávy k ústům .
Tajemná potvora z božídarských rašelinišť - Haasefuchs - se děsivě šklebí na zaplněný lokál hotelu Zelený dům .
Hoteliér si spokojeně mne ruce , vždyť dámy velkosvěta přijely z Karslbadu na výlet do jeho hotelu na Božím Daru .
Zatímco jim vypráví děsivé , avšak pravdivé příhody o řádění tajemného obyvatele rašelinišť , jeho syn vykuchává mrtvé tělo zajíce .
Umně přišije liščí hlavu a ohon a nakonec přilepí do tlamy pár kančích zubů .
Zajícoliška , německy Haasefuchs , je na světě .
Stejně jako další z legend , kterými hoteliér láká hosty do lokálu .
Píše se rok 1929 a na Božím Daru , německém Gottesgabu prožívá své osudy tisíc obyvatel .
Samí Němci a jeden Čech .
Na stráních se pase čtyři sta kusů dobytka .
Óóch , echt , wirklich , vzdychají saské babičky , jejichž nervózní ruce přepočítávají obsah peněženky .
Pod dohledem obecního policisty , který stojí uprostřed křižovatky a pohrává si se svým obuškem , přecházejí silnici a míří k pestrobarevným stánkům s cigaretami a alkoholem .
So billig , tak levné , nadšeně komentují cenový rozdíl .
Zakoupí alespoň karton cigaret , vždyť jejich vnuci Kurt či Oswald budou mít zajisté radost .
Všichni jsou spokojeni .
Německé babičky , Kurt či Oswald , obecní policista , starosta Jan Horník , nájemci stánků ( v létě jich je až osmdesát ) , Vietnamec přezdívaný Kachnička ( vlastní nejvíce stánků a jí jenom pečenou kachnu ) a celé městečko .
Píše se rok 1995 a na Gottesgabu , českém Božím Daru prožívá své osudy sto třicet obyvatel .
Samí Češi , jeden Němec .
Na stráních se nepase ani jedna kráva .
Touha po městě Boží Dar byl jednou z prvních obcí , které dosáhly po listopadu 1989 samostatnosti .
Odtrhl se od pět kilometrů vzdáleného Jáchymova již v roce 1990 .
Touha po samostatnosti je ovšem starší .
Idea zřídit v horské pustině město vyvstala ze zlatokopecké horečky , byť jejím předmětem byl kov méně vzácný než zlato .
Touha a potřeba vlastnit stříbro dovedla saského kurfiřta Johanna Friedricha k pokynu , aby byl vytýčen pozemek budoucího hornického města .
K Čechám připadl Boží Dar teprve v roce 1556 .
Díky touze nakutat a narýžovat stříbro a odhodlání lidí přinášet oběti se myšlenka města nejvýše položeného ve střední Evropě ( 1028 m nad mořem ) začala postupně naplňovat .
Byla vykácena část lesa , vysušeny bažiny .
Byly postaveny první dřevěné sruby a později zděné domy .
Při návštěvě saského kurfiřta připravili horníci lavici z čistého stříbra .
Jeho výrok podle pověsti : " Tento ušlechtilý kov , to je váš chléb , to je boží dar ( Gottes Gabe ) " daroval městu název .
Peníze byly na počátku dějinného běhu města a dodnes si město uchovává obrysy starého světa , plného rýžování .
Podnikatelé dnes Nejasné , mlhavé tušení , že cestovní ruch má na Božím Daru budoucnost , přivedlo podnikatele do městečka , pomalu se probouzejícího po čtyřicetiletém spánku .
Mnozí z nich ale stále netuší , kolik stojí jízda na lyžařských vlecích , někteří dokonce ani neví , kde ty vleky leží .
Podnikatelé stále nejsou nedílnou součástí obce a být jí ani nemohou , protože se stále přiživují na kdysi vzniklé struktuře služeb , o kterou se nijak nezasloužili .
Hosté v Zeleném domě jsou nuceni sledovat při jídle video s nejnovější hollywoodskou produkcí a trpět absolutním nezájmem obsluhy .
Panuje zde jistota , že není třeba se obávat nejisté budoucnosti .
Proud miliónu šesti set tisíc aut , která za rok projedou Božím Darem do bývalého východního Německa , zdá se , jen tak nevyschne .
Touha rychle zbohatnout se tu projevuje překotným střídáním nájemníků mnoha penziónů a restaurací , dvojími cenami - pro domácí a cizince ( osmdesát procent hostů je ze zahraničí ) a nezájmem o život obce , jeho minulost a tradici zvlášť .
Chybí zde složitý kořenový systém rozmanitých vazeb , kterým je podnikatel se svou živností a obcí spjat .
Podnikatelé kdysi
Původní , německý majitel proslulého hotelu Zelený dům vycházel až do krajnosti vstříc svým hostům .
V okolních lesích roste tajuplná rostlina jílek mámivý , lidově zvaná mátonoha nebo opilka .
Na místním hřbitově je řada malých hrobečků ze třicátých let .
Hospodářská krize a následný nedostatek potravin oslabily tělíčka dítek natolik , že po požití několika hrstí opilek , podobných větším borůvkám , umíraly na otravu .
Hoteliér z nich ovšem vyráběl likér lahodné chuti .
Vědom si možných následků na organismus svých hostů , dal zhotovit na pánském záchodku zvracedlo .
V rohu je čtvercová hluboká porcelánová mísa s držáky a splachovadlem .
Proměňoval ve skutečnost i přání a iluze většiny svých hostů - Sasů protestantského vyznání .
Zbudoval koutek se stolem a lavicí , kde se údajně posilnil a odpočíval veliký německý reformátor Martin Luther při své cestě do Jáchymova .
S pietou ukazoval model Lutherova koňského spřežení a bič , kterým reformátor mrskal .
Luther nikdy na Božím Daru nebyl .
Kromě několika řádek natištěných na turistických prospektech se nedozvíte , že na Božím Daru působil Nikos Kazantzakis , pěvec Krušných hor Anton Günther a spisovatel Karel Čapek .
Boží Dar byl do roku 1945 městem rolníků a malých manufaktur vyrábějících rukavice , knoflíky a krajky .
Vývojová kontinuita zde byla po roce 1945 násilím zpřetrhána .
Město přestalo být v rukou těch , kteří je po předcházející staletí spravovali a tvořili .
Boží Dar se po válce přeměnil v mrtvou obec , nikým neobývanou .
První obyvatelé se sem stěhují až v polovině padesátých let .
V období těžby uranu na Jáchymovsku byla zrušena škola .
Kostel sv . Anny byl ještě v sedmdesátých létech určen k demolici a samotná obec přičleněna k Jáchymovu .
Boží Dar zázrakem unikl osudu dvou tisíc měst a obcí , srovnaných po válce s povrchem zemským .
Jedinou možností zaměstnání byla práce v jáchymovských dolech .
Vyhlídka zisku v místě se objevila až později , jako důsledek rostoucího zájmu o hory .
Tak se kdysi typické horské maloměsto změnilo v centrum horské turistiky a zimních sportů .
Stalo se místem , které je úplné jen za přítomnosti lidí , kteří se zde nenarodili , kteří v něm nežijí , nejsou jeho obyvateli .
Obec sloužící přání hostů a projíždějících automobilistů .
Schizofrenie Každý den , v zimě i v létě projíždí Božím Darem kolona aut s německou poznávací značkou .
Hranice s bývalým východním Německem je vzdálena vzdušnou čarou několik set metrů .
S trochu slušným rádiem chytnete bez problémů signál německých stanic .
Nenaladíte ale česká rádia a českou televizi , ačkoliv vysílač na nejvyšším vrcholu Krušných hor Klínovci je vzdálen dva kilometry .
To všechno patří k obci , její schizofrenii .
Na rozdíl od českých a moravských hor , kde jsou lidská sídla položena v údolích , leží Boží Dar na vysoké náhorní plošině .
Obklopen lesy a rašeliništi .
Sny Pro člověka svázaného nekompromisně šedým zaměstnáním , odsouzeného k životu uprostřed hektických paneláků a k řevu a špíně velkoměsta znamená pobyt v tisícimetrové výšce na vrcholu zvlněného hřebenu , vysoko nad údolím Ohře , v krápající krajině plné civilizovaných lesů a velikých jeřábů kolem cest , v domě obklopeném ze všech stran lesem , zcela oddělený jiný příběh .
Boží Dar je zatím stále vzdálen byť jen představě horského molocha - turistického všepožírače .
Městečko stále není pro většinu návštěvníků konečnou stanicí .
Starosta města a většina majitelů penziónů a restaurací si ani nepřeje , aby proud miliónu šesti set tisíc aut byl odveden obchvatem mimo město směrem k hraničnímu přechodu .
Kalamita a zácpa na vozovce je zde vítána , vyhání řidiče z jejich aut do restaurací , stánků a prodejen .
Přes tento impozantní zástup tisíců aut zde najdete klid a ticho , jako by řidší a syrový horský vzduch zklidňoval a ztišoval běh lidského života .
Peníze
Závějemi sněhu vede jediná vyšlapaná pěšinka .
K hrobu místního rodáka , básníka a pěvce Krušných hor , píšícího v krušnohorském německém nářečí .
Anton Günther , krušnohorský Klostermann , odpočívá na místním hřbitově .
Větrná elektrárna , třicet dva metrů vysoký bílý stožár , tiše přede pár metrů za hřbitovem .
Ruší prý klid zemřelých .
Majetek Vítkovic má výkon 50 až 75 KW podle síly větru .
Radnice usiluje o převedení elektrárny do obecního majetku .
V plánu je postavení dalších pěti elektráren na okolních kopcích .
Souhrnný obrat všech hotelů a penziónů dosahuje na tak malou obec denně úctyhodné výše .
Boží Dar z něj pochopitelně nic nemá .
Podnikatelé většinou sídlí v Praze , a tak příjmy putují do místa bydliště .
" Z daní a lázeňského poplatku se nedají zajistit služby , " tvrdí starosta Jan Horník .
" Chceme podnikat .
Postavíme benzínovou pumpu v horském stylu .
Nějaké peníze plynou i z našich lesů . "
Obec postavila nový vodovod a chce stavět čistírnu odpadních vod .
Plánuje zavést v celém Božím Daru ekologické vytápění - na radnici jsou již nainstalovány sluneční kolektory - nebo využít tepelná čerpadla využívající rozdílnou teplotu spodních vod .
Jediný panelák , který hyzdí doposud kompaktní zástavbu Božího Daru , se bude předělávat do podoby více vyhovující horskému charakteru kraje .
Dnes zde žije pouhých sto třicet obyvatel .
Starosta chce po vybudování infrastrukturní sítě přilákat natrvalo dalších padesát až sto lidí .
Každý člověk , který opustí město a přijde na venkov , je pro Boží Dar životně důležitý .
Je možné , že Boží Dar se v budoucnu přemění ve vzdušné lázně , jakými je nedaleký saský Kurort Oberwiesenthal .
Mnoho z novodobých přistěhovalců totiž tvoří rodiče s dětmi - astmatiky .
Pro lepší komunikaci chce obec zřídit regionální krušnohorské rozhlasové vysílání .
V jazyce českém i německém .
Ozvaly se již hlasy , odsuzující jakoukoliv spolupráci s německými občany .
Obecní úřad předsudky netrpí .
V případě obce , známější spíše jako Gottesgab , by totiž diskriminace byla dvojnásob absurdní .
Každý zdroj peněz se jednou vyčerpá .
Boží Dar hledá svou novou image .
V každém případě se již dnes rýsuje jistá alternativa sebestřednému turisticko - autoprůjezdnímu monopolu .
Obnovená činnost vzdušných lázní .
Vzduch a hory jsou něčím , o co se lidé nijak nezasloužili , spíše ničili , čeho se jim dostalo jako božího daru .
Jako dar by tedy měly být sdíleny .
Foto autor
Willy Claes pod palbou
Necelého půl roku stojí bývalý belgický ministr zahraničí v čele Severo - atlantické aliance a už se na něj sesypala nepříjemná palba kritiky .
Na konci září , kdy usedal do křesla generálního tajemníka , si pětapadesátiletý diplomat podle svých slov lámal hlavu především tím , jaké stanovisko zaujmout ke dvěma problémům : situaci v Bosně a vnitřní rozpolcenosti NATO v otázce rozšiřování na Východ .
První knock - out však Claes dostal ze strany zcela nečekané : za postoj vůči fundamentalismu .
Rada NATO se minulý týden odhodlala , že zahájí dialog s pěti zeměmi severní Afriky a Izraelem .
Podle oficiálního ( a diplomatického ) prohlášení měla jednání s Tuniskem , Marokem , Egyptem , Mauretánií a Izraelem " přispět k bezpečnosti a stabilitě v oblasti Středomoří " .
Claes se však v rozhovoru pro britský list The Independent odhodlal prezentovat návrh aliance jako to , co skutečně je : prostředek boje proti islámskému integrismu .
" Šířící se vlna fundamentalismu je největší ohrožení , kterému Západ čelí od konce studené války .
Zahájení dialogu by mělo hrozbu zastavit , " prohlásil .
Nepoužil řeči diplomatů a řekl , co si myslel .
Dovolil si příliš a aliance ho za hlasitého křiku štítivě opustila .
Na schůzce Rady NATO se velvyslanci členských zemí od Claesova prohlášení distancovali a ostře je odsoudili .
Tak , aby to slyšel i islámský svět .
Učinili to navíc zástupci právě těch zemí , jichž se tato hrozba dotýká nejvíce : Francie , Španělska a Řecka .
Na ústech označujících slova generálního tajemníka jako " záměrně negativní " se dal vyčíst i pravý důvod jejich postoje .
Strach z Alžírska .
Podle španělských , francouzských a řeckých politiků prý Claesovo " nevhodné " prohlášení může zvýšit riziko teroristických útoků na jejich vlastním území .
Interpretace generálního tajemníka je podle zbytku aliance " Claesův osobní názor a zavazuje jen jeho " .
Velvyslanci šli v kritice ještě dál .
Prohlásili , že je nepřekvapuje reakce předsedy íránského parlamentu Alího Akbara Nátegh - Nurího , jenž před íránským shromážděním hovořil o " debilitě šéfa NATO " zahajujícího kampaň proti islámu .
Po smrti bývalého generálního tajemníka aliance Manfreda Wörnera označovala " evropská politická elita " Claese za jediného možného nástupníka a " muže číslo jedna " .
" Claes je silná politická osobnost s výjimečnými diplomatickými schopnostmi , " definovali svou volbu .
Z jejich dnešních reakcí vyplývá , že tehdy patrně vůbec netušili , jak velkou mají pravdu .
Willy Claes jim to svým posledním prohlášením dokázal .
Je skutečně silnou osobností .
Schopnost nebát se nazývat věci pravými jmény mu vynesla závratnou kariéru v belgické vládě .
" Evropští nejvyšší " si všechna pro a proti , která jim tato vlastnost může způsobit , měli spočítat dříve , než Claese do křesla dosadili .
Zdá se , že tak neučinili .
Nyní , kdy by patrně chtěli vlastního vyvoleného odstřelit , je již pozdě .
Santer o prioritách Evropské komise
Štrasburk -
Evropská komise se v příštích pěti letech bude zasazovat především o to , aby bylo realizováno vše , co již bylo v EU dohodnuto , a omezí své nové legislativní návrhy .
Vyplynulo to z vystoupení předsedy bruselské exekutivy Unie Jacquese Santera , který včera ve Štrasburku poslancům Evropského parlamentu předložil pracovní program Evropské komise na období pěti let .
Mezi prioritami Santer jmenoval hlavně jednotnou měnu EU a přípravu mezivládní konference EU v roce 1996 .
Jedna ze zřícených obytných budov v japonském městě Kóbe , které postihlo spolu s jeho okolím v lednu ničivé zemětřesení .
Podle posledních údajů si otřesy půdy vyžádaly 5291 mrtvých , 6 osob je pohřešováno , 26851 bylo zraněno .
Více než 200000 lidí je stále ubytováno v provizorních střediscích .
Pět dívek oloupilo 45 letého muže
Jihlava -
Šestnáctiletá dívka , která se podílela na pondělním přepadení 45 letého občana Jihlavy , je v současné době ve vazbě .
LN to řekl ředitel okresního Úřadu vyšetřování v Jihlavě J . Navrátil .
Podobného trestného činu se totiž dopustila již přibližně před dvěma měsíci .
Podle J . Navrátila obklopila v pondělí kolem deváté hodiny večer v ulici Na Hradbách skupina tří třináctiletých a dvou šestnáctiletých lupiček muže , který jim musel vydat peněženku s devíti sty korunami .
Dívky poté utekly .
" Podobný případ , kdy se loupežného přepadení účastnily jen dívky , jsme tu zatím neměli , " uvedl J . Navrátil .
Dvě starší dívky obvinil vyšetřovatel z trestného činu loupeže .
Vláda chce posílit vliv státu na advokátní komory
Praha -
Ve vládě převládá názor , že vliv státu na činnost advokátních komor by měl být posílen .
Ministr spravedlnosti Jiří Novák ( ODS ) řekl LN , že se tento názor projevil při nedávném projednávání návrhu zákona o advokacii .
Zatím o přijetí adeptů advokacie rozhoduje advokátní komora a ta také vede jejich seznam .
Vláda se však nyní přiklání k názoru , že by seznam mělo vést ministerstvo spravedlnosti a že advokáty by měl na návrh komory jmenovat ministr spravedlnosti .
" Podmínky přijímacích zkoušek do advokátní komory by měly být stanoveny zákonem , aby každý občan měl jistotu , že mu nebudou kladeny překážky formou profesních předpisů , " uvedl ministr .
Ministři se v diskusi o návrhu zákona shodli , že by stát měl mít právo veta , aby mohl ve sporných případech zasahovat do rozhodování o advokátech .
Ministr Novák řekl , že se brání tomu , aby ministerstvo spravedlnosti rozhodovalo ze zákona o odebrání licence .
Předkládaná úprava zákona zajišťuje ministrovi spravedlnosti právo , aby proti advokátovi , který poruší své povinnosti , mohl nařídit kárné řízení .
Ministerstvo nyní připomínky vlády zapracovává do návrhu zákona .
Nedožitý život
Dr . Vendelín Komeda by se včera dožil padesáti let .
Jeho náhlá smrt 3 . února překvapila každého , kdo ho znal .
Vystudoval pražskou Filozofickou fakultu .
Když šlo na podzim 1976 o to , obhájit právo na tvorbu a působení nekonvenčních hudebních skupin , patřil mezi jejich nekompromisní obhájce .
Stal se aktivním členem prvních schůzek , na nichž se rodila Charta 77 .
Souběžně s Chartou 77 věnoval svůj čas a um vydávání samizdatového politického měsíčníku Dialogy skupiny Nezávislých socialistů .
Nemohl uplatnit svou profesi historika a jako mnozí další rozšířil řady čističů výloh .
I " výhody " tohoto zaměstnání byl zbaven , ale zato zůstal pod trvalým dozorem Státní bezpečnosti .
Pod nátlakem zvolil exil , v němž navázal kontakt s čs . sociální demokracií .
Pro svoji představu podpory domácího disentu se také snažil získat významné příslušníky německé sociální demokracie , což usnadnilo zasílání potřebné literatury , finanční pomoci a další kontakty .
Z Německa se vrací začátkem roku 1990 a se svými politickými přáteli podporuje Občanské fórum , na jehož budoucí obtíže dovedl upozorňovat v době , kdy mnozí , zaujati problémy dne i rutinní politickou prací , pomíjeli politiku jako meze možného .
Aby americký prezident viděl
Praha -
Protokolární odbor ministerstva zahraničních věcí ČR připravil 325 . variantu usazení státníků a osobností při oslavách padesátého výročí konce války .
Tato varianta se nazývá " odpověď kongresovému výboru " a vedle nejvyššího amerického představitele jsou v ní umístěni pánové Rusenko a Body .
" Děláme to proto , aby americký představitel viděl , " komentoval variantu pro agenturu WD šéf protokolu .
K dalším variantám usazení se vrátíme .
Moravcova banka je podle mluvčího ČNB výjimkou
Pozor , neautorizovaný text !
Praha -
Na české bankovní scéně se s významnými či majoritními podíly peněžních ústavů neobchoduje .
Výjimkou je případ Kreditní a průmyslové banky ( původně Ekobanky ) , která na přelomu let 1991 a 1992 změnila vlastníka celkem třikrát .
LN to sdělil Martin Švehla , mluvčí centrální České národní banky ( ČNB ) .
Bankovní právní norma se do roku 1992 o přesuny majetku jednotlivých peněžních institucí - tedy o zásadní změny hlavních a významných akcionářů - vůbec nestarala .
Od 1 . února 1992 došlo ke změně .
Zákon stanovil , že k převodu více než patnáctiprocentního podílu základního jmění banky " provedeného v jedné nebo několika operacích na jakoukoli jednu osobu nebo více osob jednajících ve shodě " je třeba získat souhlas ČNB .
Od stejného data ( 1 . 2 . 1992 ) má centrální banka také možnost zkoumat původ kapitálu vkládaného do banky .
" Schopnost jednotlivých zakladatelů složit požadovanou částku kapitálu je posuzována podle jejich ekonomické situace , doložené aktuálními výkazy , auditorskými zprávami , případně i dalšími informacemi , které si k tomu ČNB vyžádá , " uvádí Švehla .
I když dnes platný zákon o bankách zakotvuje , že bankovní licence vydává ČNB , dá se tato norma poměrně jednoduše obejít .
Stačí si banku , i s licencí , koupit .
Bankovní dohled centrální banky v takovém případě nemá šanci prověřit původ peněz , občanskou bezúhonnost ani odbornou způsobilost členů managementu .
Popsaným způsobem se k bance a bankovní licenci dostal i poslední z majitelů Kreditní a průmyslové banky Antonín Moravec .
Kvůli špatnému hospodaření uvalila centrální banka v září 1993 na jeho peněžní ústav nucenou správu .
Moravec je od prosince 1994 ve vyšetřovací vazbě .
Chov králíků už dnes není příliš zajímavý
Stále více králičího masa pochází z velkých farem
Celkové stavy v posledních letech stagnují
Vývoz vytrvale klesá
Pěstování česneku ve velkém , kterým si svůj nivelizovaný příjem snažila v osmdesátých letech vylepšit půlka české vesnice , už dávno není , co bývalo .
Dvory a záhumenky načas dobyly kalifornské dešťovky , činčily a někde dokonce exotičtí pštrosi .
Stejně jako masové pěstování česneku ztratil postupem doby svou přitažlivost i domácí chov nutrií a - králíků .
Podle statistiků vydá drobný chovatel na kilogram králičího masa , v živé váze samozřejmě , jen za krmivo 17 až 24 korun .
Jatka přitom králičí maso loni vykupovala za 37 až 42 korun .
Na první pohled velmi lákavý rozdíl , přesto se už " do králíků " drobní chovatelé nehrnou .
Zatímco na počátku devadesátých let bylo vykupováno asi 92 procent králíků z malochovů a jen osm procent z velkých farem , loni už byl tento poměr téměř 60 ku 40 .
" Nevím , který úředník vypočítal , že kilo králíka mě stojí sedmnáct korun .
V životě asi na dědině nebyl a králíka viděl jenom v televizi , " říká před poloprázdnou králíkárnou jeden z drobných chovatelů , které jsme navštívili .
Čte noviny a nechce být jmenován .
Králíky už " nedělá " .
Říká , že to bylo moc práce a chov králíků na " kšeft " že už se nevyplatí .
" Brambory , tráva , seno , obilí - není to zadarmo a nepadá to z luftu .
Co si neudělám , to mi nikdo nedá , a i kolchozní naturálie něco stojí . "
V posledních tropických letech navíc podle jeho slov přichází na králičí populaci jedna morová rána za druhou a v mnoha případech nepomůže ani včasné preventivní očkování .
" Utržit se už nedá ani na králičí kůži , " dodává .
Celkový stav králíků v České republice je pro letošní rok odhadován na více než 14 miliónů kusů .
Z toho v malochovech by mělo být vykrmeno zhruba 11.5 miliónu králíků , ve velkofaremních chovech 432000 kusů a zbytek tvoří chovná zvířata .
Na jatkách by se přitom podle odhadů ministerstva mělo zpracovat jen 2.3 miliónu kusů .
Čísla tak svědčí o jednom : i když se chov králíků ve velkém ještě místy drží nad vodou a pro některé drobné chovatele pořád představuje zajímavý zdroj příjmu , většina z doma vykrmených králíků se nedostane dál než na rodinné stoly .
Vývoz králičího masa byl kdysi podobně atraktivní jako export živých zajíců .
V posledních letech však i on pomalu , ale jistě klesá .
Do konce loňského listopadu bylo z České republiky vyvezeno zhruba 480 tun živých domácích králíků , což bylo o 231 tun méně než ve stejném období roku 1993 .
O králičí pochoutky zřejmě přestal být v Rakousku , zemích Beneluxu a Německu zájem .
Ač to zní trochu neuvěřitelně , snědl loni každý obyvatel země včetně kojenců téměř čtyři kilogramy králičího masa .
Za zmrazeného králíka s hlavou se přitom loni v masnách a v obchodech se zvěřinou platilo od 68 do 80 korun za kilogram , u chlazeného králíka 76 až 88 korun za kilo .
Obchodní ceny králičího masa se v loňském roce v porovnání s rokem 1993 mírně zvýšily a jinak tomu zřejmě nebude ani letos .
Pečený nebo smažený králík asi zůstane pro mnohé spíše zajímavým zpestřením jídelníčku než běžným nedělním obědem .
Mnozí chovatelé vystřízlivěli z představy , že se na nich dá pořádně vydělat .
I když si asi nikdo nemyslel , že za jednu sezónu bude hned na favorita .
Na vesnici se postupně vrací tradiční způsob života .
Kdo má trochu zdraví a času , bere zpátky alespoň část z toho , co kdysi on nebo jeho dědové museli násilím dát do společného .
Vlny velkého pěstování zeleniny a ovoce postupně opadávají .
Podle posledních zpráv se prý zase vrací éra chování jatečného dobytka .
Bývalý náměstek SPN nebyl prý zaměstnancem podniku
Pozor , neautorizovaný text !
Praha -
Bývalý obchodní náměstek národního podniku Státní pedagogické nakladatelství ( n . p . SPN ) Miloslav Burdátš nebyl v tomto podniku zaměstnán .
Rozhodl o tom včera pražský soud .
Podle zjištění soudu totiž nebyl řádně jmenován ( přestože funkci vykonával rok a čtvrt ) a nevznikl mu tedy pracovní poměr .
Burdátš byl spolu s druhou náměstkyní Vladislavou Gregorovou odvolán v souvislosti s prodejem dvou budov nakladatelství , které byly v zástavě u Komerční banky a podnik jimi ručil za úvěr ve výši 40 miliónů korun .
Tržní hodnota budov se pohybuje kolem 360 miliónů korun .
Banka převedla zástavu na Františka Taliána , který byl vítězem obálkové metody privatizace n . p . SPN .
K podpisu kupní smlouvy se však na FNM nedostavil , protože poté , co pomocí transakce s Burdátšem získal veškerý nemovitý majetek n . p . SPN , o privatizaci zbytku podniku nestál .
Ministr školství Ivan Pilip a předseda FNM Roman Češka považují postup Taliána za protiprávní .
Talián uhradil dluh podniku u banky .
Budovy poté i nadále patřily n . p . SPN , ale 40 miliónů už podnik dlužil Taliánovi , který požadoval okamžité splacení této částky .
Jelikož n . p . SPN peníze neměl , získal Talián od Burdátše plnou moc k prodeji budov bez vědomí ředitele podniku Rudolfa Platzera .
Budovy pak Talián vzápětí prodal a . s . SPN - pedagogické nakladatelství , v níž je majoritním podílníkem .
Ministerstvo školství , které je zakladatelem n . p . SPN , 27 . září 1994 podalo na Taliánův podnik a . s . SPN - pedagogické nakladatelství žalobu pro neplatnost smlouvy o převodu vlastnictví budov , které chce získat zpět .
Ředitel kabinetu ministra školství Zdeněk Filla LN včera řekl , že ministerstvo o osudu žaloby dosud nedostala žádné zprávy .
Z fotbalových kruhů
Jiří Nevrlý rezignoval pro názorové neshody s ředitelem Zdeňkem Benešem na funkci manažera Hradce Králové , kterou tak vykonával jen necelé dva měsíce .
Kamsky ve finále
Šanghi Nagar -
Američan Kata Kamsky je prvním finalistou mistrovství světa v šachu FIDE .
Dvacetiletý velmistr remizoval po 24 tazích v sedmé partii v indickém Šanghi Nagaru s Rusem Valerijem Salovem , čímž v semifinálovém souboji dosáhl potřebných 5.5 bodu .
Skóre zápasu Kamsky - Salov je 5.5 : 1.5 bodu .
Kamsky je nejmladším vyzývatelem šachového MS .
Stav druhého semifinále mezi Anatolijem Karpovem z Ruska a Bělorusem Borisem Gelfandem je zatím 3.5 : 2.5 bodu .
Sedmá partie byla po 60 tazích přerušena .
Had , který hledá svůj ocas
Kytkovým reggae se skupina Babalet vrací k českému posluchači
Rastaman je milovník reggae a všeho dobrého , co k tomu patří .
Rastafan je česká obdoba rastamana .
Pražská skupina Babalet je plná rastafanů .
Tito milovníci žánru , který ovládl svět zvláště na konci sedmdesátých a počátkem osmdesátých let , uvedou dnes večer v pražském Bunkru premiéru pořadu Kytkový reggae vycházejícího ze stejnojmenného alba .
Babalet založil v roce 1984 zpěvák a " první pražský rastafan " Aleš Drvota a skupina záhy patřila mezi nejpopulárnější v Čechách .
Po Drvotově tragické smrti v roce 1987 však dobré časy Babalet opouštěly .
V devadesátém roce sice skupina vydala první album , ale výrazněji se připomenula až loni archívními nahrávkami z Drvotových časů a pak letošním albem .
Kytarista Jiří Charypar ( 1953 ) , spoluzakladatel skupiny , vnímá dnes Babalet jako " hada , který hledá svůj ocas " .
Vaše sympatie k reggae vzbudil Aleš Drvota ?
On Babalet vymyslel a donutil nás - muzikanty Babaletu - poslouchat reggae .
Před Babaletem jsme hráli novou vlnu .
Drvota nám půjčoval desky s originálním reggae a my jsme zjistili , že je to kouzelná muzika .
Co jste v ní objevili ?
Na jedné straně harmonii , pohodu a tanečnost .
Na straně druhé texty , v nichž šlo o základní lidské věci - právo na sebeurčení , svobodu , domov , lásku . . .
To trápí každého člověka na zemi .
Ten protiklad bojovných textů a taneční muziky byl vzrušující .
Aleš Drvota ale politické texty nepsal .
Lidé na nás tehdy chodili , aby se odreagovali od přítomného režimu .
Což bylo skvělé .
Co představuje Babalet dnes ?
Babalet hodně ztratil odchodem Drvoty , ale zase jsme mnoho získali díky zairskému zpěvákovi Martinovi Tankweyovi .
S ním přišla do naší hudby autenticita .
Ovšem časem nás zbavil úzkého kontaktu s českými posluchači , protože zpíval svou mateřštinou - zairským nářečím lingala , případně anglicky nebo francouzsky .
Až na Kytkový reggae poprvé nazpíval písničku česky .
Pravda , se svéráznou výslovností .
Zjistili jsme , že když žijeme v Čechách , měli bychom hrát muziku pro českého posluchače , jako jsme to dělali za Drvoty .
Vracíme se tedy na začátek .
Závěrečná písnička alba Kytkový reggae , která se jmenuje Vomotá , kompiluje reggae s českou hospodskou harmonikou a country .
Jaká je vůbec úloha " slaďáku " v pop music ?
I každá nejtvrdší metalová kapela má na svých slavných deskách alespoň jeden slaďák , který zaboduje v hitparádách .
Mám pocit , že lidi to mají rádi .
Třeba takovou muziku nevydrží poslouchat pořád , ale jednou za den určitě potřebují sladkou písničku , a když si koupí desku , která je v rychlém tempu od začátku do konce , tak jim na ní jistě něco chybí .
Slaďák má relaxační úlohu .
Ale není to od nás kalkulace .
Jste v Babaletu , stejně jako třeba zpěvák a autor většiny písniček Karel Babuljak , od začátku .
Hrál jste s Babuljakem už dávno před Babaletem v Mámě Bubo .
Považujete se za " starého rockera " ?
Asi už ano .
Já se sice cítím o několik desítek let mladší a snažím se tak chovat , ale přiznám se , že když se bavím s osmnáctiletými kluky , připadám si jako instituce .
Ale přesto : celý svět teď v rocku sleduje a poslouchá stárnoucí chlapíky .
Vracejí se .
Český PEN uspořádá na podzim konferenci o vězeňské literatuře
Třídenní konferenci PEN - klubů zemí střední Evropy , Nizozemska , Dánska , bývalé Jugoslávie a sovětského impéria na téma Literatura ve vězení zamýšlí na podzim uspořádat české centrum této mezinárodní stavovské organizace lidí pera .
Vedle této profilující akce roku zorganizuje letos český PEN i tradiční autorská čtení , kolokvia a literární festivaly .
Na slavnostním zasedání výboru českého PEN , jež proběhlo ve středu večer v pražské kavárně Gany ' s , v jejíchž prostorách ( tehdejší kafetérie Louvre ) byla právě před sedmdesáti lety domácí odnož této organizace založena , o těchto plánech informoval jeho prezident Jiří Stránský .
Výsledky a ohlasy jednání podzimního kongresu PEN v Praze podle Stránského " předčily všechna očekávání " .
Stránský rovněž shrnul nejnovější aktivity Společnosti přátel PEN .
Toto občanské sdružení se snaží lobbovat za vznik zákona o neziskových organizacích a samostatného zákona o rodině .
Prosazuje také zrušení cla na knižní dary ze zahraničí a snížení poštovného za dovážené tiskoviny .
Šestidílné rozhlasové pásmo nazvané Z časů a nečasů PEN - klubu , jež shrnuje jeho složitou sedmdesátiletou historii v našich zemích , vysílá rozhlasová stanice Vltava od 13 . února pravidelně každé pondělí od 20 hodin až do 20 . března .
Brusel / Sarajevo -
Severoatlantická aliance oficiálně požádala Chorvatsko , aby jí na svém území umožnilo prozkoumat možnosti komunikačních spojení pro případ , že by nastalo stahování Mírových sil Organizace spojených národů ( UNPROFOR ) z bývalé Jugoslávie .
NATO už také schválilo vyslání zvláštní mise do Chorvatska .
Zkoumání komunikačních možností se považuje za první fázi plánu na stahování jednotek UNPROFOR z Jugoslávie .
Chorvatsko na něm trvá , a to nejpozději do konce března .
Podle anonymních zdrojů v NATO zvláště vrchní velitel jeho sil v Evropě generál Georges Joulwan naléhá na to , aby plán pro případné stahování byl dokonale připraven .
Další část plánu , který prý NATO intenzívně zkoumá , se má týkat konkrétní účasti vojáků NATO v Chorvatsku a hlavně finančních otázek případné operace .
Záhřeb je připraven souhlasit s návrhem kontaktní skupiny pro Bosnu , tvořené USA , Ruskem , SRN , Francií a Británií , na pozastavení hospodářských sankcí vůči Srbsku výměnou za uznání Chorvatska a Bosny v jejich předválečných hranicích .
Prohlásil to v New Yorku chorvatský zástupce v OSN Mario Nobilo .
Současně s uznáním Chorvatsko požaduje zavedení přísné kontroly mezinárodních hranic srbsko - černohorské Jugoslávie , " opatření důvěry " ze strany Organizace pro bezpečnost a spolupráci v Evropě a uznání všech pěti států bývalé Jugoslávie jako nástupnických států .
V muslimské enklávě Bihać začala být včera distribuována potravinová pomoc , kterou ve středu večer přivezl smíšený konvoj UNPROFOR a Úřadu vysoké komisařky pro uprchlíky .
Zdejší pracovníci OSN upozorňovali , že oblasti hrozí hladomor , který by postihl hlavně starší osoby ve městech .
Údajný svědek nájemné vraždy stále uniká
Praha -
Policistům se již několik týdnů nedaří zastihnout důležitého svědka , který údajně viděl vraha podnikatelky Ireny Vopálenské .
Protože na výslechu svědka trvá státní zástupce i obhájce Lukáše Kužely , který měl Vopálenskou na objednávku zastřelit , musel předseda senátu projednávání nájemné vraždy znovu odročit .
Jak jsme již podrobněji informovali ve včerejších LN , vraždu Vopálenské údajně objednal její obchodní partner Rudolf Korbel .
Ten včera prostřednictvím svého obhájce požádal senát Městského soudu v Praze o propuštění z vazby .
Předseda senátu však zatím o jeho žádosti nerozhodl .
Malé strany asi nebudou mít v příštích volbách velkou šanci
Praha -
Podle posledního průzkumu veřejného mínění , který provedl STEM , překročilo potřebnou pětiprocentní hranici volebních preferencí pro vstup do parlamentu jen pět stran .
LN se zajímaly , jak na tuto skutečnost reagují politické subjekty , kterým průzkum k samostatné účasti ve volbách příliš šancí nedává .
Předseda SD Jiří Dienstbier rozhodně odmítá jakákoli účelová slučování .
Jako odstrašující příklad uvádí LSU .
Dienstbier se nedomnívá , že by cesta SD do parlamentu vedla prostřednictvím užší spolupráce s ČSSD .
Svobodným demokratům podle Dienstbiera nezbývá , než získat 5 procent , nebo vydržet a počkat do dalších voleb .
Předseda poslaneckého klubu Levý blok Jaroslav Ortman je přesvědčen , že jeho strana dokáže oslovit širší spektrum voličů , než se jeví z posledních průzkumů .
" Svou politiku rozhodně měnit nemíníme , " řekl .
O případné užší předvolební spolupráci levicových stran se začne podle Ortmana diskutovat až koncem roku .
Tajemník Strany zelených J . Lanč považuje diskuse o spolupráci s jinými stranami za předčasné .
Zelení podle jeho slov nerozlišují mezi pravicí a levicí a jsou ochotni diskutovat s každým , integraci však odmítají .
KDS již delší dobu hovoří o spolupráci s jinými politickými stranami .
Za nejbližšího spojence považuje místopředseda Václav Benda Klausovu ODS .
LSNS již jednala o užší spolupráci se Svobodnými demokraty a KAN .
Podle místopředsedy J . Lesáka se rozbíhají jednání o případné integraci s ODS .
Případ Minařík znovu k soudu
Praha -
Ministr spravedlnosti Jiří Novák včera podal stížnost pro porušení zákona v trestní věci bývalého československého rozvědčíka Pavla Minaříka .
Informoval o tom tiskový mluvčí ministerstva spravedlnosti Vladimír Voráček .
Ministr Jiří Novák podle něj navrhuje Vrchnímu soudu v Praze , který o věci bude rozhodovat , aby vyslovil , že zastavením trestního stíhání byl porušen zákon ve prospěch obviněného a aby toto rozhodnutí zrušil .
Ministr se také domnívá , že je třeba v této věci provést další důkazy , dodal .
Rozvědčík Pavel Minařík byl obžalován z přípravy trestného činu úmyslného obecného ohrožení .
Měl se ho dopustit tím , že v letech 1970 až 1975 připravoval a předkládal pražskému ústředí rozvědky návrhy na vyřazení mnichovské centrály vysílače Svobodná Evropa z provozu výbuchem .
Městský soud v Praze ho za přípravu výbuchu odsoudil v roce 1993 k čtyřletému trestu odnětí svobody .
Pavel Minařík se odvolal a po zrušení rozsudku odvolacím soudem Městské státní zastupitelství v Praze trestní stíhání loni v prosinci zastavilo .
Podle státního zástupce plány na destrukci nedosáhly stadia přípravy k trestnému činu .
Proti izolaci Ruska
Paříž -
Před izolací Ruska kvůli postupu v Čečensku varoval generální tajemník NATO Willy Claes .
Izolování Moskvy kvůli represím v Čečensku by podle Claese jen pomohlo stoupencům tvrdé linie v Moskvě a zkomplikovalo by případné rozšíření aliance o středoevropské země .
Nová technologie ušetří OKD milióny
Doubrava -
Novou technologii za více než 234 miliónů korun , která minimalizuje vypouštění nejjemnějších prachových částic uhlí do takzvaných kalových rybníků , uvedly ve čtvrtek Ostravsko - karvinské doly do trvalého provozu na dole Doubrava .
Technologie je založena na hyperbarické filtraci floatačního uhelného koncentrátu .
Podle ředitele Dolu Doubrava Jiřího Šařece se po jejím zprovoznění předpokládá zachycení minimálně 42920 tun dále využitelného uhelného prachu .
To má firmě přinést zvýšení tržeb za prodej uhlí ve výši 41.5 miliónu korun .
Garantovaný výkon zařízení je 54 tun za hodinu .
Návratnost vložených finančních prostředků Šařec odhaduje na zhruba čtyři roky .
Jak doplnil , nová hyperbarická filtrace je schopná zpracovat také sedimenty z už existujících uhelných kališť na Karvinsku .
Důl Doubrava má tři kalové rybníky o rozloze okolo 10 hektarů , které obsahují asi 80000 tun kalů .
Kongres tlačí na Clintona v otázce členství st . Evropy v NATO
Není to až tak důležité
Jazykové zákampí Větu , kterou jsme dnes zvolili jako titulek jazykového sloupku , můžeme poměrně často uslyšet z úst některých politiků , reportérů , prostě lidí veřejně vystupujících .
U nich je to nápadné - tento jazykový jev je však často užíván i v běžném hovoru .
Co je na této výpovědi tak neobvyklého ?
Proti konvenčnímu způsobu vyjadřování užívá se tu částice až jaksi navíc .
Tak se nám to aspoň zdá .
Vypustíme - li ono až , věta nabude podoby , na kterou jsme zvyklí : Není to tak důležité .
Mají však obě varianty - s částicí až a bez ní - zcela totožný význam ?
A je vůbec věta , ve které pociťujeme částici až jako něco nadbytečného , z hlediska jazykového správná ?
Bude dnes naším úkolem , abychom na tyto otázky odpověděli .
Především musíme konstatovat , že věta Není to až tak důležité nevznikla jako individuální odchylka od spisovné normy .
V posledních letech lze podobné věty číst stále častěji v našich novinách a časopisech a dost často zaznívají i ve veřejných projevech , a to zejména politických .
Svědčí o tom i dopisy čtenářů Lidových novin , v nichž se na šíření tohoto nezvyklého způsobu vyjadřování upozorňuje .
Uvedu některé příklady , které mi poslali čtenáři : Morálka naší společnosti není zase až tak špatná .
Nevzniklo až tak velké nebezpečí pro naše hospodářství .
Tresty za dopravní přestupky platí obyčejně na ty slušné , ale ti to až tak příliš nepotřebují .
Poslat někoho za mříže není až takové umění .
Ve všech těchto případech by bylo možné částici až vypustit .
Zdá se , jako by zde bylo vyjádření míry vlastnosti nebo také míry platnosti nějakého jevu zdvojeno .
Ve větě Něco není až tak špatné je pojetí míry obsaženo už v zájmenném příslovci tak .
Částice až vyjadřuje také míru , ale na rozdíl od slova tak obohacuje pojetí míry o další význam : o pojetí jisté meze .
Obyčejně nacházíme částici až ve spojení s předložkovými výrazy , které samy o sobě vyjadřují jistou místní nebo časovou mez .
Částice až však tomu dodává význam krajnosti : vypít kalich utrpení až do dna , promoknout až na kůži , milovat někoho až za hrob .
Vraťme se k větám s výrazem až tak .
Nedůvěra některých uživatelů spisovné češtiny k nim je zřejmě živena tím , že se částice až dosud se zájmenným příslovcem tak nespojovala .
Jenže význam obou slov takovému spojení nebrání .
Jestliže zjistíme , že nový výraz až tak umožňuje vyjádřit se přesněji , pak bychom měli nedůvěru k němu překonat .
Ve všech příkladech , které jsme pro výraz až tak uvedli , nejde jen o míru vlastnosti , nýbrž i o její krajní mez .
Proto může být tento výraz pro češtinu užitečný .
I kdyby tomu tak nebylo , neznám důvod , proč bychom měli až tak z češtiny vymycovat .
Někteří čtenáři Lidových novin vyjádřili důvodné podezření , že výraz až tak vnikl do češtiny ze slovenštiny .
Je to dobře možné , protože ho ze slovenských úst slyšíme častěji .
Ve Slovníku slovenského jazyka ( 1959 - 1968 ) však uveden není a z toho můžeme vyvodit , že i ve slovenštině jde velmi pravděpodobně o nové spojení slov , která se dosud nespojovala .
Myslím , že bychom neměli být na slovakismy nějak zvlášť citliví .
Při takové blízkosti obou jazyků se vzájemné výpůjčky rychle vstřebávají do jazykového systému , aniž ho nějak narušují .
Snad bychom měli mít z každé výpůjčky , pokud ovšem není v rozporu se systémem daného jazyka , radost .
Vždyť je to důkaz o pokračujících kulturních stycích .
Jen puristé by mohli usilovat o oddalování obou jazyků .
A tak smysl mého uvažování o výrazu až tak je snad dostatečně jasný : Jeho novost by nás neměla ponoukat k jeho vymycování z jazyka .
V jistých situacích může přispět k větší jednoznačnosti vyjádření .
Z nových knih
Karel Poláček : Okresní město - Hrdinové táhnou do boje - Podzemní město - Vyprodáno .
Autorovo životní dílo , nedokončená pentalogie sledující v půlstoletém záběru figurky českého maloměsta , vychází souborně již poosmé .
Nakladatelství Franze Kafky , které ji vydává v řadě Poláčkových spisů v maximální možné úplnosti , opus doplnilo o torzo zamýšleného pátého dílu ( kapitoly 5 - 16 ) , který měl tvůrce předat přátelům před transportem .
Jaroslav Vejvoda : Provdaná nevěsta aneb Pivočáry .
Česko - švýcarský glosátor emigrantského světa vidí kolorit přílivu uprchlíků v době těsně před pádem železné opony jako " výprodej paní a dívek v období tání a zvedaných závor " .
V Malé řadě vydává Mladá fronta .
Pavel Řezníček : Zrcadlový pes .
Imaginativní próza českého surrealisty vychází s ilustracemi Martina Stejskala a předmluvou Petra Krále jako druhé " intermezzo " brněnského literárního časopisu Host .
Dorothy L . Sayersová : Devět krejčíků .
Další případ pro aristokratického detektiva lorda Petra Wimseye je barvitou záhadou v kraji blat a kanálů .
Překlad Vojtěcha Gaji , známý pod titulem Devět hran , reedituje Nakladatelství Svoboda .
Ellis Petersová : Zázrak svaté Winifredy .
Čtvrtá variace anglické bohemistky Pargeterové - Petersové s detektivem mnichem Cadfaelem v hlavní roli řeší vraždu způsobenou v hádce o dědictví kultu světice .
Přeložila Zuzana Ceplová , vydává Mladá fronta .
Zázrak se pod sítí nekonal
Volejbalistky doma vysoké prohry neodčinily
Olomouc / Praha -
Volejbalistkám Olomouce ani Olympu se v domácím prostředí nepodařil zázrak , a tak nezvrátily průběh svých čtvrtfinálových pohárových zápasů .
Olomouc byla přes výhru 3 : 2 nad ukrajinským Luganskem vyřazena z PMEZ , Olymp prohrál s pařížským Villebonem 2 : 3 a vypadl z Poháru CEV .
O vyřazení Olomouce rozhodl už první set , který vyhrály Ukrajinky hladce 15 : 5 .
Úvodní zápas totiž Hanačky prohrály .
Přesto zápas neodevzdaly , bojovaly o každý míč a nakonec k radosti diváků aspoň ve čtvrtek zvítězily .
" Soupeř hrál velmi dobře , z nás ale postupně opadávala nervozita i respekt a zaslouženě jsme vyhráli .
Byl to hezký a atraktivní volejbal .
Přestože soupeř v závěru již nehrál v nejsilnější sestavě , považuji výhru za náš úspěch , " konstatoval olomoucký trenér Jiří Teplý .
Odčinit prohru 0 : 3 se snažil i pražský Olymp .
Naděje žila přesně 45 minut čisté hry do okamžiku , kdy získal Villebon rozhodující 29 . bod .
" Přes všechny pokyny hrát klidně a soustředěně i ve třetím setu jsme se nevyhnuli velkému výpadku .
Naše prohra se zrodila už v prvním zápase ve Francii , " posteskl si trenér Olympu Stanislav Mitáč .
Slováci pro společnou hokejovou ligu s ČR
Bratislava -
Otázka nadnárodní soutěže Slovenska s ČR v ledním hokeji stále není definitivně uzavřena .
Podle slov předsedy správní rady slovenské hokejové extraligy Jána Stanovského je stále aktuální požadavek zástupců klubů hrát společnou soutěž .
" Byli jsme k tomu v loňském roce velice blízko .
V tisku se pak ale objevily informace , následkem kterých česká strana reagovala negativně .
Pořád nám chybějí v extralize zápasy hrající se ' na doraz ' .
Hokej by nás měl spojovat a ne rozdělovat , " řekl Stanovský .
Šéf socialistů půjde před soud
Lyon -
Předseda francouzské Socialistické strany Henri Emmanuelli se bude muset v souvislosti s aférou kolem darů své straně odpovídat před soudem .
Rozhodl o tom odvolací soud v Lyonu .
Podle soudních zdrojů zůstává obvinění proti Emmanuellimu a bývalému pokladníkovi strany André Laignelovi v platnosti .
Prokuratura letos 24 . ledna podpořila zastavení vyšetřování , v němž jde o nápomoc k pasívnímu uplácení .
Oba obvinění se dříve jako pokladníci socialistů údajně podíleli na ilegálním financování strany zneužíváním veřejných zakázek v Marseille .
Bazény v patové situaci
Poznámka
Magistrát v anglickém Leedsu každoročně zvyšoval dotaci místnímu plaveckému zařízení a stále se peněz nedostávalo .
Teprve , když místo předem určené částky se radní rozhodli poskytovat dotaci podle počtu prodaných vstupenek , problémy skončily .
Management nalezl způsoby , jak přilákat do bazénu celé rodiny .
Přestože bazén nepřestal být ztrátový , nezbytná dotace mohla být nižší .
V pražském Edenu byl 1 . února uzavřen plavecký bazén SK Slavia .
Není to jediné plavecké zařízení , jehož brány se zavřely .
Leckde o podobném kroku uvažují .
Zachovat sportovní zařízení a udržet je v chodu se u nás takřka všude daří jen s nejvyšším úsilím a většinou na dluh .
Neopravuje se a neinvestuje , peníze stačí jen na běžný provoz .
Jestliže však haly , tělocvičny , hřiště i zimní stadióny mají - za cenu odložení různých oprav a vzhledem k umístění reklam - šanci těžké období jakžtakž přečkat , v případě plaveckých bazénů to neplatí .
Rozdíly mezi náklady na energii a vodu a reálnými příjmy jsou tak vysoké , že ani bazén plný od rána do večera výdaje ze vstupného neuhradí .
Zámek na dveřích v Edenu znovu ukazuje , že oblast provozu sportovních zařízení volá po zásadnějším řešení , přičemž v případě bazénů se jedná o absolutní nutnost .
Je třeba nalézt systém , jakým udržet tato zařízení v chodu a nedovolit jejich chátrání .
Vždyť opravy by nakonec stály daleko víc než průběžná údržba .
Je jasné , že i provozovatelé bazénů by pro věc leckde mohli udělat víc .
Anglický Leeds je toho důkazem .
Ale ani v Leedsu je v tom nenechali samotné .
Jan Kalvoda a Ivan Mašek na tiskové konferenci ODA
Lékaři prý nechtějí v divadle stávkovat
Praha -
Jediným programem zítřejšího mimořádného sjezdu České lékařské komory v pražském Divadle na Vinohradech bude zpráva o jednání s vládou a formulování zásadních požadavků komory .
Uvedl to její prezident Bohuslav Svoboda .
Výsledkem by podle něj mělo být vyjasnění dalšího vztahu k ministerstvu , ať už s ním komora jednat bude či ne .
Svoboda řekl , že komora sice s ministerstvem nespolupracovala při dohodovacích řízeních , ale zástupci obou institucí si navzájem vyměňovali materiály .
Lékaři budou informováni též o jednání komory s pojišťovnami .
Ministr zdravotnictví Luděk Rubáš by měl na sjezdu vystoupit také .
Na jednání naváže neformální shromáždění lékařů .
Podle předsedy Sdružení smluvních lékařů Jaroslava Vaňka by nemělo být chápáno jako protestní akce či stávka .
Vaněk připustil , že pokud se divadlo naplní , lékařská obec ukáže svou sílu , shromáždění ale nemá mít konfrontační charakter .
" Jde nám o to , aby současný stav nespolupráce co nejdřív skončil . "
Dialog s ministerstvem je prý třeba urychleně navázat , měl by však mít jinou , daleko konstruktivnější podobu , než jak tomu bylo dosud .
Krátce
Neúroda brambor postihla i Německo .
Tamní zemědělci loni sklidili jen 9.25 miliónu tun brambor ve srovnání s 12.26 miliónu tun v roce 1993 .
Za 2.5 kg brambor nyní zákazníci v Německu zaplatí 3.58 DEM , zatímco před rokem to bylo jen 2.07 DEM .
Kvóty na dovoz sladu z České republiky a Slovenska o 1070 tun v sezóně 1994 / 95 a o 430 tun v sezóně 1995 / 96 zvýšila Evropská unie .
Austrálie předstihla Kubu a je největším světovým vývozcem cukru .
V sezóně 1994 / 95 vypěstovala rekordních pět mil . tun surového cukru .
Spotřeba elektřiny v ČR činila loni 58260 GWh , což znamená , že poprvé od roku 1989 nebyl zaznamenán její pokles .
Spotřeba elektřiny byla loni zhruba o 1500 GWh vyšší než v roce 1993 , to je asi o 2.64 procenta .
Investiční fond Spořitelní privatizační dosáhl za rok 1994 zisk po zdanění na úrovni 700 mil . korun .
Představenstvo proto navrhne vyplatit dividendu ve výši 26 Kč netto na jednu akcii , tj . 520 Kč na jednu kupónovou knížku .
SPAS , jemuž svěřilo své body více než milión diků , je nejsilnějším fondem první vlny kupónové privatizace .
Největší americký provozovatel dálkových telefonních služeb AT & T snížil své telefonní sazby o 25 % v úsilí získat zpět zákazníky odlákané konkurencí MCI a Sprintu .
Akcie AT & T po oznámení prudce oslabily v obavách investorů z vlivu zlevnění na příjmy .
Zprávy o spolumajiteli Premiéry pod " nejpřísnějším embargem "
Praha -
Rada pro rozhlasové a televizní vysílání je zneklidněna oddalováním rozhodnutí o budoucím spoluvlastníkovi televize Premiéra .
LN to řekla členka rady Zdena Hůlová .
Podle původních informací z Investiční a poštovní banky , která má v této televizi dominantní postavení , měl být spoluvlastník znám do konce loňského roku .
Členové rady podle Hůlové již mezi sebou hovořili i o případné iniciativě , která by Investiční a poštovní banku přiměla urychlit uzavření výběrového řízení na koupi minoritního podílu v televizní stanici .
Mluvčí banky Jan Rezek na dotaz Lidových novin pouze uvedl , že do nejužšího výběru se dostaly čtyři zahraniční mediální společnosti a že již bylo stanoveno jejich definitivní pořadí .
Jakékoli bližší podrobnosti však odmítl sdělit s odůvodněním , že se na ně vztahuje " nejpřísnější embargo " .
Jméno vítězné společnosti bude podle jeho slov zveřejněno do dvou týdnů .
Podle informací LN je mezi čtyřmi kandidáty společnost Scandinavian Broadcasting Systems ( SBS ) , která je z největší části vlastněna americkou společností ABC , a rozhlasová a televizní společnost Radio Television Luxemburg ( RTL ) .
Jména dalších dvou se bance zatím podařilo utajit .
S prodejem podílu v televizi Premiéra vítězi výběrového řízení musí vyslovit svůj souhlas Rada pro rozhlasové a televizní vysílání , která má ze zákona povinnost zvážit , zda změna majetkových poměrů neohrozí pluralitu názorů , zda nenaruší vyváženost programové nabídky a jaký bude přínos změny pro rozvoj domácí tvorby .
Z informací LN vyplývá , že nejžhavějším kandidátem na koupi podílu je zatím společnost SBS , která údajně IPB nabídla 12 miliónů dolarů .
SBS se angažuje především v komerčním vysílání po celé Skandinávii a například ve Švédsku provozuje kanál Femman .
Schmeichel chce zajistit bezpečnost
Londýn -
Dánský brankář fotbalistů Manchesteru United Peter Schmeichel prohlásil , že je odhodlán bojkotovat evropský šampionát v Anglii příští rok , pokud mu organizátoři nezajistí bezpečnost .
" Mám svůj sport velmi rád , ale nechci život skončit rukou nějakých šílenců .
Na stadiónech musí být zajištěna bezpečnost pro mužstva , hráče i diváky .
Fotbal nemůže existovat , jestliže někdo je při utkání zavražděn , " reagoval Schmeichel na nedávné události při zápase Irska s Anglií v Dublinu .
Pražské derby plné emocí
Slávistické opory psychicky propadly
Dva góly padly při power play
Praha -
Takovou atmosféru , v jaké bylo odehráno páteční pražské derby Sparta - Slavia ( 6 : 4 ) , by si jistě přál mít každý klub při svém domácím zápase .
Až po střechu zaplněná Sportovní hala ( 13000 diváků ) byla po většinu zápasu svědkem tvrdého , dramatického a oboustranně agresívního hokeje .
O osudu utkání , které hrálo velkou roli v boji o postup do play off a domácí v tabulce hosty z Edenu přeskočili , se rozhodovalo v posledních vteřinách při power play .
V něm gól dostala nejprve bránící Sparta , ale v pokračující hře bez brankáře slávistům nakonec stejnou mincí oplatila .
Nejdiskutovanějším momentem střetnutí bylo koncem druhé třetiny Jelínkovo vyloučení na pět minut plus do konce zápasu .
Kapitán Slavie dostal od rozhodčího Baleje již v první části desetiminutový trest za přílišné řečnění .
Jeho střet se sparťanským obráncem Toužimským mimo souboj o puk hlavní sudí neviděl a trestal až po následném upozornění .
Trenér hostí Farda po zápase tvrdil , že nešlo o úmyslný zákrok .
Nicméně , když se Toužimský vrátil na střídačku , vypadal značně otřeseně , a když si to rozhodčí dal dohromady s tím , že je Jelínek v letošní sezóně často trestán , vyšel mu z kalkulace nejvyšší ortel .
Richard Farda byl při hodnocení s výkonem svých svěřenců spokojen , ale měl výhrady k rozhodčím , což lze ze strany slávistických funkcionářů už skoro považovat za tradici : " To , co předvedli , byla slabá divize .
Nemám žádný komentář k tomu , kdy nás poslali do tří za to , že brankář Tóth vyhodil puk do místa , které není chráněno plexisklem .
Katastrofou pro nás je , že jsme dostali tři góly v oslabení . "
K výstupu Tomáše Jelínka dodal , že on ani Vladimír Růžička , který zřejmě při vyložené šanci za stavu 3 : 2 pro Spartu propásl rozhodující moment ve vývoji derby , nezvládli zápas psychicky : " Jelínek chtěl na Spartě dokázat , že je stále platným hráčem , měl však v posledních dnech zdravotní problémy a netrénoval .
Klobouk naopak smekám před výkonem obránce Hořavy , který v poslední třetině téměř nestřídal . "
Slávistický kormidelník se ještě pozastavil nad gestem ze sparťanské střídačky směrem ke slávistické v podání domácího asistenta po rozhodujícím šestém gólu : " Není mezi trenéry kolegiální takto na sebe ukazovat .
Za svého působení v Kanadě a ve Švýcarsku jsem se s něčím podobným , co předvedl pan Berger , nesetkal . "
Vladimír Morávek v Divadle Husa na provázku režíroval například Pitínského grotesku Park , Örkényho Slavnost růží a své vlastní hry Ubohá rusalka a Panna a netvor
Fatah a Hamas si navzájem vyhrožují použitím síly
Jeruzalém / Paříž / Nabátijá -
Fatah , nejsilnější frakce Organizace pro osvobození Palestiny , pohrozil muslimským extremistům z Hamasu , že přistoupí k rozhodným akcím , jestliže dojde k útokům na příslušníky palestinských bezpečnostních sil .
Reagoval tak na páteční prohlášení Hamasu , které varovalo , že budou - li bezpečnostní síly na autonomních územích zatýkat další stoupence militantních organizací , pak tyto organizace na palestinskou policii zaútočí .
Šéf OOP Jásir Arafat se v Paříži setkal s izraelským ministrem zahraničí Šimonem Peresem k diskusi o obnovení mírového jednání .
Arafat se neobjevil po schůzce před novináři s tím , že " nebylo dosaženo velkého pokroku " .
Po více než čtyřech týdnech však včera Izrael umožnil asi 800 Palestincům z pásma Gazy jít do práce v Izraeli .
Izraelská vláda včera také zamítla žádost levicových ministrů z frakce Merec zastavit výstavbu několika set domů na západním břehu Jordánu kolem Jeruzaléma .
Izraelské letouny a dělostřelectvo včera ráno bombardovaly v několika vlnách pozice šíitské organizace Hizballáh na jihu Libanonu .
Při útocích byli dva lidé zabiti a několik zraněno .
Na vesnici Kfar Rúmmaní údajně dopadlo asi 100 střel , které připravily o život 15 letou dívku a jednoho muže .
Bombardování bylo odpovědí na noční akci Hizballáhu , při níž byl zabit příslušník SLA a jeden povstalec .
Odborářské pohlednice
Naši odborářští vůdcové se opět rozhodli provést jednu demagogickou akci , i když - a to uznávám - akci prováděnou " mírovými " prostředky .
Nechali vytisknout dva druhy pohlednic s rádobyvtipnými karikaturami , s předtištěným jménem adresáta ( kterým je Václav Klaus ) a s textem , který si dále dovolím komentovat .
Pohlednice rozdávají , ty jsou mi pak zasílány , a protože jsou některé z nich bez podpisu , je možné , že je rozesílají sami .
Do dnešního dne mi jich došlo 1857 a první otázkou pro mne je , je - li to moc , nebo málo .
Slyším - li jistotu , s jakou někteří z nich mluví za všechny občany , pak je to moc málo .
Ale protože každý jednotlivý dopis , který mi přichází , beru vážně a protože o to vážněji beru dopisy , ve kterých se téma opakuje , není odborářských pohlednic zas až tak málo .
První předtištěnou větou na pohlednici je proklamace " jsem proti zhoršení důchodů " .
Jsem též proti zhoršení důchodů ( i když formulaci " zhoršení důchodů " přesně nerozumím ) a navíc prohlašuji , že se žádné zhoršení nechystá .
Připravujeme racionalizaci a modernizaci důchodového systému , jejichž cílem je vytvoření systému co nejspravedlivějšího , systému rozumně solidárního , systému se sociálními aspekty ( tedy ne pouze systému tzv . zásluhového ) , ale současně systému , který bude ufinancovatelný .
A to nejenom dnes , ale i kdykoli v budoucnu .
Sladit všechny tyto leckdy konkurenční cíle není lehké a udělat líbivé vylepšení v kterémkoli z nich , znamená zkomplikovat dosažení cílů druhých .
Toho si vláda vědoma je , ale nejsem si jist , zda si toho jsou stejně dostatečně vědomi i naši kritikové .
Vláda opakuje svůj závazek zvyšovat důchody ( a to nejen v souladu s inflací ) , ale nemůže to dělat jinak než v závislosti na růstu toho , co v této zemi společně vytvoříme .
Nedá se rozdělovat více , než co je k dispozici .
Ostatně , provedená valorizace důchodů k 1 . prosinci 1994 a již vládou schválená valorizace k 1 . červenci 1995 tento závazek všem , kdo to slyšet chtějí , potvrzují .
Pak jsou na dopisnici předtištěny tři požadavky .
První z nich říká " základní důchod minimálně 50 % hrubé mzdy " .
Nejsem si jist , zda tuší ten , kdo dopisnici podepisuje a odesílá , o co jde , resp . co žádá .
Není téměř nikdo , kdo bude mít základní důchod přesně 50 % mzdy ( nebo , jak říká vláda , 45 % v průměru ) , protože ti s nejmenší mzdou budou mít podle vládního návrhu důchod ve výši 83 % posledního výdělku , zatímco ti s nejvyšší mzdou pouze 27 % .
Právě to je důležité , právě o tom bych vedl - být odborářem - spor .
Je to nízká , nebo naopak nadměrná míra solidarity ?
Sociální otázkou je pouze toto .
Zda to bude 45 % či 50 % v průměru a v každé chvíli je otázkou makroekonomického propočtu , který děláme s největší zodpovědností a který se může v budoucnu podle disponibilních prostředků nepochybně měnit .
Druhý požadavek chce " odložit prodloužení věkové hranice odchodu do důchodu o pět let " , ač číslovka pět nebyla nikdy nikým vyslovena .
Za prvé bych chtěl připomenout to , že má být prodloužení věkové hranice postupné , že je rozloženo v čase a že k němu má dojít úplně až v roce 2007 .
Není tedy problémem dnešního dne pro nikoho z nás .
To asi všichni díky zjednodušené protikampani nevědí , a já bych se proto chtěl zeptat dnešního 47 letého muže či např . 43 leté ženy , zda je to pro ně právě dnes tak důležitou věcí , aby se kvůli ní zúčastnili generální stávky ( a nikoli parlamentních voleb , resp . voleb poslanců , kteří o tom budou rozhodovat ) .
Za druhé bych chtěl říci , že mluvit o pěti letech je falešné .
Návrh mluví o dvou letech u mužů ( z 60 na 62 let ) a o čtyřech letech u žen .
U žen bezdětných jde o přibližování k hranici mužů , tedy na 61 let , u žen s dětmi od 57 ( se čtyřmi dětmi ) až na 60 let ( s jedním dítětem ) .
Za třetí musím připomenout , že se lidský život i v naší zemi prodlužuje , a troufám si tvrdit , že pro drtivou většinu z nás nemůže být žádným vítězstvím relativně méně let pracovat a více let být odkázán na starobní důchod .
Nechť je o tomto náhledu na život vedena seriózní diskuse , ale ať to není zjednodušeně interpretováno jako necitlivé rozhodnutí vlády a jako hrdinný boj odborů za jakousi pomyslnou spravedlnost .
Třetím požadavkem je , " aby prostředky vybrané na důchodové pojištění nebyly použity na jiné účely " .
Zdůrazňuji , že to nikdo z nás nemá v úmyslu a že spor je pouze o to , v jak dlouhém ( či krátkém ) časovém období to má bez výjimky platit .
Mám zásadní pochybnost , zda je vhodným časovým obdobím jeden jediný rok .
Buď je totiž pevným bodem to , co se ( od letošních plátců důchodového pojištění ) vybere , a to se pak má letošním příjemcům důchodů ( což jsou úplně jiní lidé ) beze zbytku vyplatit , nebo je pevným bodem zákonný nárok příjemců důchodů ( včetně valorizačních úprav ) a na to stát peníze v každém roce - dnes i zítra - mít musí .
Já samozřejmě zastávám názor druhý a mám pocit , že mnoho podepisovatelů odborářských pohlednic tento názor sdílí také .
Opět , nejde o svévolnost vlády , ale o věc ke klidné diskusi , ke které , myslím , máme dostatek seriózních argumentů .
Téměř žádná odborářská dopisnice neměla zpáteční adresu , a proto mi nezbývá , než odpovědět touto formou .
ODS přijala nový stranický program
Z politické scény
Dolní Lomná -
Základní teze politického programu Občanské demokratické strany , které předložil její místopředseda Josef Zieleniec , schválila v sobotu výkonná rada ODS na zasedání v Dolní Lomné na Frýdecko - Místecku .
Jak prohlásil předseda strany Václav Klaus , konečná verze programu by měla být vypracována do letošního kongresu ODS poté , co projde " širokou diskusí " členů strany .
První pracovní verzi programu má výkonná rada schválit na zasedání 30 . dubna .
Na Šumavě se kácí kvůli kůrovci
Ministr Benda vyloučil , že by se na území národního parku těžilo pro zisk
Praha -
I když bylo loni na území Národního parku Šumava ( NPŠ ) vytěženo zhruba 160 tisíc m 3 dřeva , nelze hovořit o úmyslně intenzívní těžbě .
V odpovědi na interpelaci předsedy Strany zelených , poslance Jaroslava Vlčka to uvedl ministr životního prostředí František Benda ( KDS ) .
Uvedené množství podle Bendy nepředstavuje ani polovinu toho , co by se na Šumavě vytěžilo , kdyby zdejší území nebylo chráněno .
Úmyslná těžba pak představuje jen jedno procento .
Benda v reakci na Vlčkovy obavy o osud NPŠ připustil , že současná aktivita lesních dělníků v pohraničních hvozdech je vysoká , příčinou jsou však četné větrné polomy a kůrovcová kalamita .
Až se mimořádná situace do tří až pěti let zvládne , má těžba postupně klesnout na 75 tisíc m 3 ročně , přičemž v první zóně parku ( cca 8.8 ha ) bude jakákoliv lesnická činnost zcela vyloučena .
Čtvrtina lesní plochy parku bude začleněna do druhé zóny , kde má být uplatňováno tzv . přírodě blízké hospodaření .
Ministr Benda tvrdí , že problémem zůstává doprava dřeva z těžko přístupných míst .
Na výměnu převzaté těžké mechanizace prý nemá Správa NPŠ peníze a nabídka od soukromníků , včetně nabídky koňských potahů , je nedostačující .
Třiadevadesát procent loňské těžby se podle Bendy prodalo tuzemským zpracovatelským firmám , zbytek byl exportován do ciziny .
Kubík dřeva stál průměrně 979 korun .
Veškeré peníze získané prodejem prý Správa věnuje na obnovu lesa , úpravy a údržbu lesních cest , protipovodňová opatření a rekonstrukci provozních budov .
K Vlčkově obavě , že se Správa parku snaží zvyšováním těžby o finanční soběstačnost , Benda připomněl , že stát loni dotoval provoz ochrany přírody částkou 15.7 miliónu korun a 12 miliónů dal na stavební a strojní investice .
Rovněž Vlčkovy obavy o nedostatečnou odbornou způsobilost pracovníků Správy Národního parku Šumava jsou podle ministra liché .
Kvalifikačním předpokladem lesníka má být napříště zkouška pro strážce ochrany přírody .
Kardinál Vlk převzal v Římě kostel
Vatikán -
Titulární chrám převzal v sobotu v Římě pražský arcibiskup kardinál Miloslav Vlk .
Bazilika svatého Kříže v Jeruzalémě , kterou českému římskokatolickému primasovi na podzim přidělil papež při jeho jmenování kardinálem , patří k nejvýznamnějším a nejstarším kostelům ve městě .
Hlavní součástí aktu převzetí kostela byla mše , kterou kardinál Vlk koncelebroval spolu s třemi hodnostáři , mezi nimiž byl i pražský světící biskup Jaroslav Škarvada a olomoucký arcibiskup a moravský metropolita Jan Graubner .
Přítomno bylo i několik opatů a kněží , většinou českých , a mnozí čeští krajané .
Chrám Santa Croce in Gerusalemme byl postaven císařem Konstantinem na přání jeho matky Heleny pro ostatky sv . Kříže .
Ty přivezla svatá Helena do Říma roku 326 z Jeruzaléma .
Za jmény zemí a ostrovů , které nabízejí možnost zřízení zámořských podniků , si mnohdy my , Středoevropané , nedovedeme nic představit .
Ti , kteří je navštívili , mohou potvrdit , že vedle značných výhod , poskytovaných zahraničním podnikatelům , zde naleznete i mimořádně příznivé klima .
Jedním z takových ostrovů je i Antigua .
Stavebníci mají nové centrum informací
Hradec Králové -
Vzorkovnu stavebních materiálů a výrobků , která by podpořila pracovní a informační podmínky pro projektanty , dodavatele , investory i stavařskou veřejnost , otevře 22 . února v Hradci Králové společnost Hradecké stavební centrum .
Své expozice ve vzorkovně bude mít okolo 60 stavebních firem , výrobců stavebních hmot , stavebních materiálů a doplňků z celé České republiky .
Vzorkovna byla připravena ve spolupráci s nadací ABF Praha , která je jedním z garantů informační činnosti ve stavebnictví .
Současně se zahájením provozu vzorkovny bude otevřeno i Informační centrum stavařů .
Ze zahraničního tisku
( Impuls tuhému dialogu )
Pozor , neautorizovaný text !
Titulky " Havel žádá konec jednostranného obviňování " , " Obhájce dialogu a porozumění " , " Václav Havel žádá zahájení kooperace " , " Tolerance mezi sousedy " a " Havel : Minulost se nesmí stát programem " uvedly zpravodajství a komentáře hlavních sobotních německých deníků k projevu Václava Havla k česko - německým vztahům .
Václav Havel dal tuhému dialogu mezi sousedy nový impuls , napsal Frankfurter Rundschau .
Havel se vyslovil pro to , co si myslí většina na obou stranách : Měli bychom hledět do budoucnosti , aniž by se zapomnělo poučení minulosti .
Podle listu General - Anzeiger český prezident apeloval na Čechy a Němce , aby odpovědně zacházeli s minulostí a aby posouvali vpřed dialog a spolupráci .
Frankfurter Allgemeine Zeitung si všímá , že Havel tentokrát odmítl rozhodněji a zřetelněji než dříve všechny pokusy vyčlenit z minulosti požadavky a nároky , které podle prezidenta zpochybňují základy poválečného řádu v Evropě .
Rok 1995 by se měl z vůle Bonnu a Prahy stát rokem intenzivního přemýšlení a důležitého vyjasnění , uvedl Sächsische Zeitung .
Václav Havel k tomu přispěl prvním velkolepým signálem , když hovořil o obtížném vztahu obou národů .
Mluvil přitom tak , že vznikal dojem , že hovoří jejich patron , a ne jen český prezident , uvádí saský deník .
Němci se musejí připravit na pravdy , jaké napsal český básník - prezident Václav Havel do knihy dějin ve své řeči na pražské Karlově univerzitě , uvedl komentář prvního německého televizního programu ARD .
V příštích týdnech a měsících kolem 50 . výročí konce války a tím skončení nacistické diktatury uslyší Němci ještě mnohé podobné projevy , avšak málokteré budou tak přemýšlivé , zásadní a čestné , uvádí komentář ARD .
Vláda se setká s cizími manažery
Praha -
Mezinárodní setkání " Kulatý stůl s českou vládou " bylo včera zahájeno v pražském hotelu Renaissance .
Hlavními tématy konference , kterou organizuje prestižní mezinárodní společnost The Economist Conferences , bude bankovnictví , investiční možnosti v České republice , průmysl a obchod a rozvoj infrastruktury .
Podle informací organizátorů se kulatého stolu s hospodářskými ministry české vlády zúčastní 150 představitelů zahraničních firem .
Oproti očekávání však na něm zřejmě nevystoupí ministr financí Ivan Kočárník ani guvernér České národní banky Josef Tošovský .
Účastnický poplatek činí 1200 liber .
Hledání náhradního dirigenta
Ve Zlíně není na střílení gólů už jenom Klejch
Praha -
S pocitem , že na střílení gólů není v mužstvu už jen veterán Klejch , vstupuje do jarních prvoligových odvet FC Svit Zlín .
Klejch , který dal devět ze dvanácti ligových gólů Zlína , má vydatné pomocníky .
Klub totiž posílil nejlepší podzimní kanonýr MSFL Zemánek ( Ratíškovice ) a zkušený Sedláček ( kdysi Olomouc , naposledy Jablonec ) .
" Konečně se nám podařilo vytvořit konkurenci v útoku , kde má nyní jisté místo jen Klejch .
Ostatní se musejí o post druhého útočníka poprat , " říká manažer Petr Kopal .
V zimní přípravě dal Zemánek osm gólů , Klejch šest , Sedláček čtyři a Barbarič tři .
Podstatně menší tlačenice je nyní naopak v záloze , kde je citelná neúčast dirigenta hry Muchy ( vrátil se do Olomouce ) .
Jeho náhradník se zatím hledá .
Moravané si však vedle svých mladíků hodně slibují od levonohého Vítka , jehož si trenér Adamec vyhlédl v Žilině .
Zlín dělí od sestupových příček sedm bodů , což při tříbodovém systému není hodně .
" Hodně napoví hned úvodní zápas doma s Chebem .
Kdybychom prohráli , bylo by asi zle , " kalkuluje manažer Kopal .
Podzimní bilance Zlína : 11 . místo , 5 výher , 3 remízy , 7 proher , skóre 12 : 21 , 18 bodů .
Přišli : Zemánek ( hostování z Ratíškovic ) , Sedláček ( Jablonec ) , R . Šťástka ( hostování z Baníku Ostrava ) , Vítek ( Žilina ) .
Odešli : Mucha ( Olomouc ) , Jar . Novotný ( hostování v Opavě ) , Gottwald ( hostování v Ratíškovicích ) .
Kubala fotbalovým trenérem Paraguaye
Asunción -
Slovenský rodák Ladislav Kubala bude novým trenérem paraguayského fotbalového reprezentačního mužstva .
Představitelé svazu si od jeho práce slibují postup týmu na světový šampionát v roce 1998 ve Francii .
Kubala jako aktivní hráč reprezentoval Československo , Maďarsko a Španělsko a z trenérské lavičky vedl například i reprezentační celek Španělska a slavnou Barcelonu .
Volejbalová kontumace
Praha -
Sportovně technická komise Českého volejbalového svazu včera kontumovala utkání 28 . kola první ligy mužů skupiny 1 B mezi Colorlakem Staré Město a PF ZČU Plzeň 3 : 0 ve prospěch domácích .
Hráči západočeského týmu se k utkání 28 . ledna nedostavili .
Prostota avantgardy
Recenze
HUDBA : Dvojnásob pozoruhodná je deska nazvaná podle Schönbergova díla Verklärte Nacht - Zjasněná noc .
Zvláště na skladbě toho jména vyniká interpretace Nového českého komorního orchestru , jehož hráči jsou nyní členy Bělohlávkovy Pražské komorní filharmonie .
Zajímavé je však i to , jak s titulní skladbou orchestr logicky kombinuje objevovanou hudbu brněnského skladatele Pavla Haase , jehož život uzavřela Osvětim .
Slavnou titulní smyčcovou partituru raného německého expresionismu interpretuje Nový český komorní orchestr skvělým , intenzívně znějícím a prožitým způsobem .
Již neexistující soubor stačil s Jiřím Bělohlávkem ještě předtím natočit také Haasovu Studii pro orchestr , datovanou v Terezíně .
I zde si orchestrální hra v ničem nezadá s nahrávkou smyčců České filharmonie , která vypjaté , nicméně k moravské a janáčkovské škole odkazující dílo pod Albrechtovou taktovkou natočila také .
Dokonce se zdá , že menší obsazení Bělohlávkovo vzbuzuje osobnější zvukový dojem .
Komorní filharmonie přidává na desce další dvě Haasovy skladby .
Ty jsou zcela neznámé a přestože zůstávají trochu skryty , náležitě " neprodány " a v průvodním textu neosvětleny , jejich zdařilé zpřístupnění je ojedinělým činem .
Předehra pro rozhlas s hlasy recitátorů svými civilními texty o mikrofonu , vlnách a " celého světa znějících tónech " dokonale evokuje čapkovská a baťovská třicátá léta a jejich avantgardnost .
Varhany , zvony , malý orchestr a dětský sbor s barytonovým sólem v následující Haasově stejně staré kantátě Žalm 29 ( " Vzdejte Hospodinu čest a slávu " ) pak přinášejí až nečekaně hluboký hudební zážitek z nehledané moderní prostoty .
Petr Veber Verklärte Nacht - Pražská komorní filharmonie , Jiří Bělohlávek , CD Supraphon 1995 .
Přejeme si opravdu odstátnit . . .
( LN 31 . 1 . 1995 ) Hynku Krátkému z jeho článku úplně zmizela učiliště .
Je tomu tak proto , že učiliště jsou " schovaná " pod pojmem střední školy .
Všechny cedule učilišť byly přemalovány a přepsány na střední integrované školy .
Jde o pouhou kosmetickou úpravu , která ovšem maskuje vážný zásah z roku 1984 , kdy byli učni podniků z ničeho nic proměněni v žáky učilišť .
Učeň byl v učebním poměru k podniku na základě učební smlouvy , ve které se také zavázal nastoupit do podniku po vyučení a odpracovat v něm určitou dobu .
Náklady na vyučení platil podnik .
Naopak žák , který je v žákovském poměru k učilišti ( střední integrované škole ) , je financován státním rozpočtem anebo sponzorem .
Sponzorovaný žák ( učeň ) ale u podnikatele nastoupit nemusí , což bude pro spoustu sponzorů překvapením .
Mohou se tak stát nedobrovolnými dárci peněz nadaci jménem stát .
Žák ( učeň ) peníze vracet nemusí - má právo na bezplatné vzdělání .
Jestliže dříve učni vstup do atraktivního oboru umožňoval takzvaný " sociální kapitál " , tedy protekce , dnes je to prostě jen kapitál , tedy peníze .
Učiliště zřizují své nadační fondy , řeč je stále o státních učilištích , do kterých platí školné rodiče dětí , a nikoliv daňoví poplatníci .
Systém navíc plodí takové " právnické bastardy " , jako jsou sponzorské smlouvy uzavírané " na oko " , dohody rodičů žáka a podnikatele - sponzora o nástupu žáka do pracovního poměru po vyučení , dělení učňů na státní a sponzorované bez ohledu na možnost zániku sponzora .
Do roku 1984 měla Česká republika standardní evropský systém učňovského školství , ze kterého udělala mrtvolu postátněná ekonomika .
Dnes je to pro změnu postátněné školství .
Znovunalezená identita
Vyvážený , výstižný a integrující projev prezidenta Havla , načasovaný politicky optimálně k oslavám konce světové války , bezpochyby upevnil důvěru občanů v českou státnost i jejich vlastní sebedůvěru .
Tento projev mohla pronést pouze hlava státu a v jeho působivé stylizaci pouze V . Havel .
Po pěti letech defenzívy narušující obnovu vědomí české a státní identity bylo skutečně načase .
Jakékoli hodnocení však dostane správné proporce , teprve uvědomíme - li si naši tehdejší nepřipravenost na suverenitu , svobodu a její úskalí .
" Je nesmyslné předpokládat , že svoboda , nepřítomnost omezení , náš rozum okřídlí .
Stav beztíže jen zdánlivě obdaří kosmonauty svobodou pohybu .
Ve skutečnosti zlikviduje jejich orientaci a změní je ve zmítající se nemluvňata .
Stejně tak osvobozený rozum bez opory v určitých vzorech zneváží všechny tradiční hodnoty a zkušenosti předchozích generací , " napsal kdysi Stanislaw Lem .
Osvobozené myšlení bez opory , zejména myšlení intelektuálů v politice , nám právě cosi takového v uplynulých letech předvádělo .
Bez analýzy této skutečnosti na jedné straně a analýzy určitých myšlenkových opor a vzorů na straně druhé , které si nové politické elity přinesly z disentu , se nepřiblížíme k pochopení naší politiky uplynulých pěti let ani v otázce slovenské , ani v otázce sudetoněmecké .
Pátečním projevem prezidenta Havla toto období svobody rozumu bez opor nebo s oporami cizími zřejmě skutečně končí a tradiční i nové hodnoty dostávají místa , jež jim náleží .
Kontext české společnosti a jejích možností ve styku s velkými sousedy a se světem odedávna v každé generaci frustroval část českých intelektuálů .
Frustrace u nich nalézala vyjádření v pocitech malosti , neidentičnosti , bezmoci a nesamozřejmosti národní i státní existence .
Projekce této frustrace do české společnosti zdůrazňováním jejích negativních charakteristik a komplexů , které společnost ve své samozřejmé existenci nepociťuje , některým intelektuálům zřejmě umožňovala navodit prožitek vlastní odlišnosti , velikosti a světovosti .
Na stránkách LN se např . distancovali i oslovením " Milí Češi " .
Část nové politické elity a intelektuálů , od nichž se očekává , že představují hodnoty a zájmy svého společenství , v uplynulých pěti letech jako by čím dál více stála jinde .
Pátečním projevem prezidenta Havla končí zřejmě také toto období .
Prezidentovo volání po " věcné , nepředpojaté analýze a schopnosti čerpat z ní použitelné poznání " ohlašuje také rehabilitaci vědeckého poznání , jeho společenské potřebnosti a konec období rozumu ve stavu beztíže , rozumu sice svobodného , ale " bez opor " , období , které vědecké poznání zaměňovalo s vymýšlením a toto vymýšlení s postmodernismem .
Páteční prezidentův projev je úvodem k dnešní formulaci české otázky , shodou okolností právě v jubilejním stém roce od její stejnojmenné knižní formulace T . G . Masarykem .
Devítka republikánů se představila
Manchester ( USA ) -
Devět kandidátů na prezidenta USA z Republikánské strany se v neděli představilo předním členům strany ve městě Manchester ve státě New Hampshire , a fakticky tak zahájilo kampaň před volbami 1996 .
Každý z uchazečů měl osm minut na projev k zhruba 1400 vlivným republikánům .
Soustředili se na daně , potraty a pravomoci federální vlády .
Nejvíce šancí na nominaci má 71 letý vůdce republikánské většiny v Senátu Robert Dole .
" Moje generace má možná něco , co tato země nyní potřebuje ve svém prezidentovi .
Někoho , kdo především ví , co učinilo Ameriku velikou , někoho , kdo ví , co jsme obětovali , abychom zůstali svobodní , " řekl Dole , který byl za druhé světové války raněn v boji .
Paragrafy
Pět skinheadů z Bratislavy ve věku od 15 do 19 let a jeden 13 letý z Brna v sobotu v parku u hradu Špilberk napadlo 18 letého mladíka z Brna a o rok staršího z Krnova .
Tržné rány od úderů a kopanců musel ošetřit lékař .
Skinheadi údajně zaútočili proto , že jeden ze dvou napadených měl už dříve zbít nejmladšího z nich .
Pachatelé jsou stíháni pro trestný čin ublížení na zdraví .
Přejetí lokomotivou přežil bez zjevných zranění 22 letý posunovač .
V neděli ho - v areálu a . s . Paramo Pardubice srazila projíždějící lokomotiva .
Posunovač , který prý vstoupil do kolejiště , aniž se rozhlédl , je nyní v nemocnici .
Ve vlaku jedoucím z Českého Těšína do Karviné vešli v sobotu před stanicí Karviná - Darkov do kupé k 31 letému slovenskému občanovi tři muži .
Jeden z nich mu dal pod krk nůž a další dva mu prohledali kapsy .
Ukradli mu 1000 korun a ve stanici zmizeli .
Statistici by měli anonymně využívat i diskrétní informace
Praha -
Rozšířit okruh skutečností pro statistická zjišťování u občanů by měl zákon o státní statistické službě , jehož návrh předložila v těchto dnech vláda poslancům .
Dosud měli občané povinnost hlásit pouze podnikatelskou nebo jinou výdělečnou činnost .
Vláda se však domnívá , že je třeba mít přehled i o stavu využití některých nemovitostí , zejména zemědělské a lesní půdy , o počtu chovaných zvířat či výměrách osevních ploch .
Proti původnímu záměru Klausův kabinet navrhuje , aby Český statistický úřad získával povinně od různých státních orgánů a zdravotnických zařízení informace o rodném čísle , místě trvalého pobytu , státním občanství , porodní charakteristice narozeného dítěte , rodinném stavu , nejvyšším vzdělání , pořadí manželství , počtu nezletilých dětí v rozvádějících se rodinách , příčině jejich rozvratu , příčině smrti , důvodu stěhování , místě a čase sledované události atd .
Státní úředníci , kteří s diskrétními informacemi přijdou do styku , mají podléhat slibu mlčenlivosti , a to i po skončení pracovního poměru .
Za porušení mlčenlivosti navrhuje vláda pokutu až do 200 tisíc korun .
Jednorázové sociální příspěvky pomáhají potřebným překlenout momentální krizi
Praha -
Odbor sociální péče v Praze 3 zaplatil nedávno za invalidního důchodce pomocí jednorázové dávky nedoplatek nájmu ve výši 2800 korun .
Tento muž ve svých pětačtyřiceti letech prodělal opakovanou operaci srdce a na dobu dvou měsíců , které musel strávit v nemocnici , byt pronajal .
Nechtěl totiž zbytečně platit prázdný byt .
Jenže dočasný podnájemník činži neplatil , zmizel a invalidnímu důchodci , žijícímu na hranici životního minima ( 2440 Kč ) , přišla upomínka .
Uhradit nedoplatek však nebylo v jeho silách .
Vedoucí oddělení sociální péče na Praze 3 Věra Hlubíková uvádí , že za minulý rok vyplatil odbor sociálně potřebným důchodcům a invalidním občanům , jejichž příjem nepřesahuje 1.4 násobek životního minima 1464 jednorázových dávek .
" Pro osoby žijící na hranici minima bývá třeba problém , když se jim rozbije starý typ žehličky , který jim nikde neopraví .
I nejlevnější žehlička za pět set korun je pro tyto lidi nedostupná , proto v těchto případech pomáháme , " říká V . Hlubíková .
Kromě toho odbor sociální péče vyplácí ještě opakované dávky asi 790 občanům , především lidem s předepsanou dietou nebo zvlášť těžce zdravotně postiženým .
Věra Hlubíková je přesvědčena , že kolem přidělování sociálních dávek neustále přibývá byrokratického papírování .
U invalidní padesátileté důchodkyně , která má předepsanou dietu na cukrovku , se například výše dávek měnila v posledním roce čtyřikrát .
Když stát vloni zvýšil příspěvek na dietu o sto korun , získala příspěvek 165 Kč , poté však byly v prosinci zvýšeny důchody a žadatelce , protože překročila tehdy platné životní minimum , byl příspěvek zastaven .
Ovšem jen na měsíc , protože od letošního ledna životní minimum vzrostlo , takže má nyní nárok na 125 korun .
" Staří lidé tyto změny nechápou , počítají se zvýšením důchodu , ale neuvědomí si , že přijdou o podporu , " říká V . Hlubinová .
Přitom na každou změnu musí odbor sociální péče vydat správní rozhodnutí a doručenkou vyrozumět příjemce dávky .
Jen za prosinec , kdy stát na jednotlivci " ušetřil " i méně než sto korun , se za poštovné jen u důchodců a invalidů vydalo v Praze 3 kolem deseti tisíc korun .
Náměstek ministra práce Pavel Dostál k tomu LN řekl , že i ve světě trvá několik let , než se podaří synchronizovat jednotlivé kroky v sociálním systému .
Proto je prý třeba mít trpělivost .
Sporožiro má další konkurenty
Platby sdruženého inkasa dnes nabízejí minimálně další čtyři banky
Praha -
České spořitelně , která měla až do nedávné doby monopol na sporožirové účty občanů , se začíná rodit konkurence .
Trvalé příkazy k úhradě soustředěného inkasa plateb obyvatelstva přijímají v rámci běžných účtů podle informací LN i další banky .
Investiční a poštovní banka ( IPB ) začala účty podobné sporožiru zřizovat v září roku 1993 ;
v současnosti jich vede asi 300 tisíc , přičemž denně vyřizuje podle tiskového tajemníka banky asi 1600 nových žádostí .
Na rozdíl od České spořitelny však IPB zatím nenabízí kontokorent , tedy možnost přečerpat do určité výše zůstatek na účtu , a rovněž úhradu telefonních poplatků .
Ty musejí uživatelé postžira SPT Telecom platit individuálně .
Naopak výhodou oproti sporožiru je , že klient není vázán na pobočku , v níž si založil účet , obslouží ho kterékoli z 3.5 tisíce pracovišť na poštách .
Se stejnou výhodou nabízí realizaci bezhotovostních měsíčních plateb za nájem , záloh na odběr elektřiny a plynu včetně ročních doplatků , na telefonní poplatky , rozhlas , televizi , předplatné tisku atd . také Banka Haná .
Prozatím však pouze na území Prahy , bývalého středočeského kraje a Moravy .
Klienti ze severu Moravy a Prahy si navíc mohou stanovit limit maximální úhrady těchto plateb .
Pokud by některá z plateb měla překročit obvyklou částku , neuskuteční banka úhradu z účtu automaticky , ale pošle klientovi platební podklad , na jehož základě může klient případně uplatnit reklamaci .
Ekoagrobanka vede žirové účty občanů na všech svých obchodních místech s výjimkou západočeského kraje .
I klientům tohoto ústavu se nabízí možnost být obsloužen na kterémkoliv ze zhruba 70 obchodních míst .
Stejně jako u předchozích dvou jmenovaných bank může zákazník použít platební karty Euro Card a Master Card .
Ani tato banka nepočítá s větším rozšířením kontokorentu .
Moravia banka vede osobní účty s trvalými příkazy k úhradě sdruženého inkasa od srpna loňského roku , Foresbanka již podepsala příslušnou smlouvu s Českou poštou a první účty tohoto typu zavede v nejbližší době .
Saatchi & Saatchi s novým názvem
Praha -
Vedení holdingové reklamní agentury Saatchi & Saatchi hodlá změnit svůj název na Cordiant .
Jak včera uvedl list Financial Times , název má vyjádřit " nový duch firmy charakterizovaný shodou a společným cílem " .
Hlavním důvodem této změny je odchod Maurice Saatchiho a některých jeho spolupracovníků ze společnosti začátkem tohoto roku .
Nový název bude předložen mimořádné valné hromadě 16 . března .
V případě jeho schválení tak dojde k odlišení názvu celého holdingu od jeho dceřiné reklamní agentury , která si název Saatchi & Saatchi ponechá .
F - INVEST se stal majitelem Fosfy
Břeclav -
Společnost F - INVEST se stala vítězstvím ve veřejné soutěži majitelem 51 procent akcií Fosfy Břeclav - Poštorná .
Smlouvu o tom podepsala v únoru s Fondem národního majetku , který akcie až dosud spravoval .
Včera to uvedl generální ředitel Fosfy Ivan Němetz .
Poznamenal v této souvislosti , že společnost F - INVEST osobně založil k zabezpečení rozvoje firmy spolu s další fyzickou osobou - ekonomickým ředitelem Fosfy Oldřichem Chmelíkem a dále s firmou EVEKTOR z Uherského Hradiště .
Společnost nehodlá se svými akciemi obchodovat jako privatizační fondy .
Fosfa byla transformována ze stejnojmenného státního podniku v roce 1990 se základním jměním 752 miliónů korun .
Výrobní program je převážně zaměřen na fosfáty a kyseliny pro technické , zemědělské , potravinářské a kosmetické účely .
Komu příspěvek
PRAHA -
Nárok na státní vyrovnávací příspěvek mají od 1 . ledna 1992 pouze příjemci důchodů z důchodového zabezpečení a nezaopatřené děti , a to ve výši 220 korun .
Osoby , které pobírají rodičovský příspěvek podle zákona o rodičovském příspěvku , mají nárok na příspěvek 140 korun měsíčně .
Všichni však musejí mít trvalý pobyt na území Československa .
Současně se ruší poskytování státního vyrovnávacího příspěvku ve výši 140 korun měsíčně ostatním osobám .
Změna vychází ze schváleného zákona o státním rozpočtu federace na rok 1992 .
Bez kaprů !
PŘEROV -
Po mnoha letech zůstaly letos mnohé domácnosti na střední Moravě bez tradičního vánočního kapra , místo něhož jim obchody nabídly mražené filé .
Státní podnik rybářství Přerov , který zásobuje rybami přibližně 1.5 miliónu obyvatel , sice údajně dodal stánkařům stejné množství ryb jako v jiných letech ( tedy zhruba 750 tun ) , bohužel však větších , tedy v menším počtu .
Poslední kapři " zmizeli " z prodejních míst například na Olomoucku po vyčerpání zásob již v neděli ( ! ) .
Přerovští občané pak sice vyrazili pro kapry ke svým kolegům do Pohořelic , kde jich naopak přebývalo , ale stánkaři mezitím již vyklidili své posty . . .
Loutkové divadlo Zvoneček uvádí dnes pro pražské děti mimořádně komedii Matěje Kopeckého Herkules - Drakošlap aneb Boj s čerty .
Za doprovodu flašinetu a orchestrionu sehrají tuto komedii velké dřevěné loutky řezbáře Karla Kroba z Vyššího Brodu .
Řádit bude také český prostořeký kašpárek , čtyři čerti a drak .
Veleváženému publiku na vědomost se dává , že začátky této velkolepé podívané jsou ve 14.00 a v 15.30 hodin v Kulturním středisku Novodvorská , v Praze 4 .
Sedmé číslo časopisu Volného sdružení českých rusistů vydal nedávno jeho redaktor a duše podniku Tomáš Glanc .
" Sedmička " má větší rozsah než čísla předchozí , objevují se v ní velká jména , zajímavé texty , rozhovory , užitečné informace i dobré studie .
Kontakt na Sdružení a redakci : Tomáš Glanc , Půlkruhová 36 , Praha 6 , 160 00 .
Policejní deník
O dvoje cenné housle přišla členka BROLNu během Štědrého večera .
Neznámý zloděj je odcizil ze zaparkované škodovky na Horské ulici na Palackého vrchu v Brně a znemožnil tím majitelce plánované štědrovečerní vystoupení .
V Rohatci v okrese Hodonín vnikl na Štědrý den dosud neznámý pachatel okénkem WC do rodinného domku .
Odcizil barevný televizor , videorekordér , elektrické varhany , videokazety a jízdní kolo ;
majiteli způsobil škodu 55000 korun .
25 . prosince utekli dva romští chlapci ve věku čtrnáct a patnáct let z VÚM Bystřice pod Hostýnem v okrese Kroměříž .
O den později uprchli jiní tři chovanci romského původu z VÚM Střílky .
V Ústí vede ODS
ÚSTÍ NAD LABEM -
Občanská demokratická strana by v případě , že by se nyní konaly volby , získala 18 procent , to je nejvíce hlasů v Ústí nad Labem .
Od července tohoto roku se popularita ODS zde zvýšila o 5 procent .
Na druhém místě by se umístila KSČM s 13 procenty , což znamená nárůst od července o 3 procenta .
Jak vyplynulo z dalších výsledků ankety , kterou uspořádal Sociálně ekonomický ústav ČSAV v Ústí nad Labem , zaznamenala největší nárůst sympatizujících ČSSD , pro kterou by nyní hlasovalo 11 procent voličů .
V červenci to bylo pouze 5 procent .
Citelný pád v popularitě zaznamenala v Ústí nad Labem SPR - RSČ , která zde mohla v červenci počítat s 25 procenty voličů , nyní však již pouze se 6 procenty .
V Tbilisi hoří budovy
TBILISI -
Nové boje vypukly v noci na pátek v okolí parlamentu v Tbilisi , kde se v podzemním bunkru skrývá gruzínský prezident Zviad Gamsachurdia .
Oznámil to zpravodaj agentury AFP z gruzínského hlavního města .
Obnovení bojů znamená konec příměří , které ve čtvrtek uzavřeli prezidentovi stoupenci a jeho odpůrci usilující o prezidentovu demisi .
Kolem parlamentu opět hřměla dělostřelecká palba a přinejmenším část gruzínské metropole čítající 1.2 miliónu obyvatel se ponořila do tmy .
I během včerejšího dne se v Tbilisi střílelo .
Četné budovy se ocitly v plamenech .
Ozbrojené střety si vyžádaly nejméně 42 mrtvých a desítky zraněných .
Příslušníci opoziční Národní gardy obsadili v noci ze čtvrtka na pátek sídlo gruzínské tajné policie KGB .
Při akci bylo osvobozeno několik politických vězňů , mezi nimi i jeden z hlavních předáků opozice Georgij Čanturija , který byl zatčen na pokyn prezidenta Zviada Gamsachurdii letos v říjnu .
52 letý gruzínský prezident , zvolený letos v květnu ve všelidových volbách , odmítá požadavky opozice na svou demisi a své oponenty označuje za " zločince " .
SÍDLO SUMMA U VEHKALAHTI v jižní části Finska prý - podle britského listu Daily Mail - koupil Michail Gorbačov .
Erupční aktivita Slunce je na střední úrovni , geomagnetické pole Země je porušené .
JAPONCI si mohou zalyžovat i na předměstí Tokia .
Nová hala nabízí 120 m dlouhou sjezdovku s umělým sněhem po celý rok .
Foto ČSTK
Stehy a góly Pivoňky
WASHINGTON -
Útočník Washington Capitals M . Pivoňka zaznamenal v zápase s NY Rangers svůj první hattrick v NHL .
Ještě sekundu před koncem první třetiny vedli hokejisté Capitals 6 : 1 , o osm desetin sekundy později snížili Jezdci na 2 : 6 a pěti góly v poslední části hry utkání otočili na vítězství 8 : 6 .
Pivoňka dohrál zápas se sedmi stehy v obličeji : " Nikdy jsem nehrál v utkání , kde by mužstvo vedlo o pět branek a pak takhle prohrálo . "
( Fin Kurri z domácího týmu dal dvě branky a celkovým počtem 485 gólů se zařadil na 20 . místo tabulky nejlepších střelců NHL ) .
Zítra se bude tančit všude . . .
Pravda , ve slavný poslední den roku 1991 nevíme , jestli už zítra , a jestli tančit , jedno jsme snad ale pochopili : zazvonění klíči nestačilo k tomu , abychom čtyřicet let slibovanou radostnou budoucnost ve skutečnou radost proměnili .
Pokud tedy s otevřenými hubami nečekáme na pověstné pečené holuby , kteří nepřilétají , jsme na nejlepší cestě vstřebat do sebe to nejpodstatnější - že z místa dál se pohneme jenom poctivou prací .
Není to moc a není to málo .
Pak jednou možná zbude čas i na taneček , zkamenělý zatím na novojičínském náměstí .
Foto : PŘEMYSL JANÍČEK
Neúnavný tajemník
NEW YORK -
Generální tajemník OSN Javier Pérez de Cuellar po setkání se salvadorským prezidentem Alfredem Cristianim , který přicestoval do New Yorku , aby se zúčastnil mírových jednání o ukončení 12 let trvající občanské války v jeho zemi , vyjádřil naději , že dohody mezi znesvářenými stranami bude dosaženo ještě před tím , než odejde ze svého úřadu .
" Setkal jsem se s prezidentem i předáky Fronty národního osvobození Farabunda Martího a požádal jsem je o co největší pružnost v přístupu k jednáním , " řekl Pérez de Cuellar .
" Všechny strany si jsou nyní velmi blízko , ale stále zbývá vyřešit některé otázky , " dodal generální tajemník OSN , který převzal osobní záštitu nad salvadorskými rozhovory .
Stejně jako v otázce zbývajících rukojmí v Libanonu je J . Pérez de Cuellar odhodlán pokračovat i v jednáních o Salvadoru podle potřeby i po úterním skončení svého působení v čele OSN .
Cena cukru
ŽATEC -
" Ceny našeho cukru se v prvním čtvrtletí 1992 nezmění , " slibuje ředitel s . p . Cukrovary Žatec T . Farkota .
" Znamená to , že 1 kg přírodního cukru nyní prodáváme a budeme prodávat v malém balení za 11.50 a pro velkoodběratele za 10.30 korun . "
Cena , kterou diktuje konkurence dalších cukrovarů , však umožňuje severočeským cukrovarníkům pouhé přežití .
Za silných úsporných opatření představuje rentabilita jejich výroby pouhá dvě až tři procenta , zatímco v západní Evropě se pohybuje rentabilita cukrovarů mezi 20 až 30 procenty .
Sekt má budoucnost
STARÝ PLZENEC -
Osm a půl miliónů lahví sektu a šumivých nápojů naplnily letos Vinařské závody Starý Plzenec u Plzně .
Je to nebývalé množství v historii tohoto největšího producenta šampaňských vín v Čechách .
Vzhledem k poklesu poptávky na tuzemském trhu se závod orientoval více na export .
Šampaňské ze Starého Plzence se letos poprvé dostalo do USA , do Velké Británie , Německa , Polska , několik láhví do Dominikánské republiky i Mongolska .
Tak se může stát , že před Silvestrem bude v obchodech oblíbená značka Bohemia chybět .
Příští rok se v sortimentu závodu objeví mj . lacinější perlivý nápoj pod názvem Junior , který vzniká jednoduchým sycením vína oxydem uhličitým a nikoli kvašením , jako pravé šampaňské .
Jamajská vláda rezignovala v neděli po sérii setkání vládních činitelů .
Oznámil to v Kingstonu premiér M . Manley .
V prohlášení se konstatuje , že ministři odstoupili , aby umožnili premiérovi učinit vládní změny po rostoucí kritice a nespokojenosti veřejnosti s politikou vládnoucí Lidové národní strany .
O víkendu bylo v Kolumbii zabito 14 osob , mezi nimi také 36 letý novinář H . Rojas , zpravodaj listu El Tiempo .
Byl zastřelen třemi neznámými pachateli v severokolumbijském městě Arauca .
Motiv vraždy není znám .
Je již 62 . novinářem zavražděným v Kolumbii od roku 1977 .
Za svého kandidáta na prezidenta do voleb , které se mají konat v květnu , zvolilo včera vedení strany Hnutí za novou společnost bývalého filipínského prezidenta F . Marcose jeho vdovu Imeldu
Státní hranice jsou v současné době nejcitlivějším problémem pro zachování stability ve východní Evropě .
Prohlásil to známý rumunský politolog a bývalý disident S . Brucan v bukurešťské televizi .
Uvedl , že Rumunsko se nachází ve velmi složité situaci , protože musí udržet svou stabilitu mezi Jugoslávií a bývalým Sovětským svazem .
Belgičanů bude na Nový rok naráz skoro o 40000 víc .
V platnost totiž vstupuje zákon , podle něhož dostává belgické občanství automaticky každý cizinec mladší osmnácti let , který se narodil v Belgii a trvale zde žije a z jehož rodičů se alespoň jeden rovněž v Belgii narodil a žije zde .
Belgičtí námořníci , kteří se podíleli na odminování Perského zálivu , musí vrátit část tehdy vyplacených prémií .
U každého z 274 mužů jde asi o 40000 belgických franků .
Vojenští účetní přišli totiž až teď na to , že prémie byly vyplaceny i za období po vyhlášení příměří .
Míra motorizace na území bývalé NDR nyní odpovídá stavu v západním Německu před deseti lety .
Na konci letošního roku se přitom na německých silnicích pohybuje 50.7 miliónu automobilů všeho druhu , z toho téměř 38 miliónů osobních .
V souvislosti se silvestrovskými radovánkami varovaly v Německu odpovědné lékařské instituce před bezuzdným alkoholismem .
Ke zdvihnutí prstu přitom vedla odborníky neradostná statistika , která řadí Němce ve spotřebě alkoholu na světě hned na druhé místo za Francouze .
Nebývalý růst poptávky po prezervativech , které každoročně v rámci své pomoci rozděluje Americká agentura pro rozvoj do zemí třetího světa , její činitele nemálo překvapil .
Jejich údiv byl ještě větší , když zjistili , že se v Egyptě patrně prodávají jako nafukovací balónky .
Padesát marek měsíčně a bezplatnou veterinární péči si vysloužili tři policejní psi v Düsseldorfu , které uznalý zaměstnavatel poslal po letech jejich věrné služby státu na odpočinek .
Oslavovaní čtyřnožci napomohli k zadržení desítek zločinců , odhalení drog v hodnotě několika miliónů marek a dbali o bezpečnost vysokých státních návštěv .
1 / Václave , žádné ehm , smysluplně .
Jinak tě zapíšu do třídní knihy , že .
( V . Havel a L . Kantor )
2 / Až bude nejhůř , šoupnem to o nepatrný , opravdu nepatrný kouštíček doleva .
( P . Pithart a V . Klaus )
3 / Adamec ?
Jakeš ?
Hergot to byla pecka !
Mohorita !
( M . Štěpán )
4 / Prosím , prosím , tady něco páchne .
( J . Bartončík a V . Benda )
5 / Růžovej ?
A jenom za tři angličáky ?
( J . Ruml a R . Hrušínský )
6 / OHolit ?
( J . Dienstbier )
7 / Čtvrtá cesta . . .
To snad není možný .
( V . Komárek )
( F . Mikloško a I . Čarnogurský )
9 / Pithart ?
Ten je ešte za dverami . . .
( V . Mečiar )
Foto : PETR KUBÍN , JAN MIHALIČEK , ONDŘEJ NĚMEC , PAVEL VÁCHA - LN
Konec proroků , aneb všechno je ( trochu ) jinak
Na sklonku každého kalendářního roku nebývá nouze o proroctví - co bude a jak bude v tom nadcházejícím .
Tentokrát , aspoň se tak zdá , je věštění z té skleněné koule obezřetnější , než bývá v kraji zvykem .
Vždyť prý prakticky všechno , u nás i kolem nás , je znejistěno , panuje nepřehlednost , neprůhlednost , abychom to řekli v žargónu doby .
Navíc ta doba nás poučila : víme lépe , než kdy jindy , že proroci se zoufale často mýlili , a právě ti nejvědečtěji fundovaní .
Tak třeba Marx s naprostou jistotou předpověděl , že buržoazie se stane svým vlastním hrobařem , její pád z rukou proletariátu je nevyhnutelný :
pravý opak se stal skutkem , pravda , chtělo to čas , ale zato jaká monumentální mýlka !
V roce 1917 bolševici vyhlásili , zřejmě na věky , všechnu moc sovětům : o sedmdesát a něco let později z ní nezbyly ani trosky , i ty se rozpadly .
Německá říše na tisíc let , prorokoval Hitler : přetrvala bídných dvanáct .
Nebo kdo si dnes i jenom vzpomene na horlivostí zarůžovělé hlasatele eurokomunismu druhé poloviny tohoto století ?
A na jeho početné stoupence " třetí cesty " , komunismu s lidskou tváří a podobných zaručených receptů na lidské štěstí ?
Všechny je rázem a neodvolatelně znehodnotil rok 1989 , kdy se rozpadl komunismus a jeho moc v Evropě ;
poslední pak ránu z milosti zasadil ten právě skončený rok 1991 , kdy skonala supervelmoc , která skoro celé století hrozila zničením , v míru či ve válce , ostatnímu světu , jen aby proti všem předpovědím sama zanikla na vlastní protiklady .
Kolik proroků zářných zítřků , tolik zmýlených a pomýlených a ( snad lze doufat ) natrvalo vyléčených !
HISTORIE KONČÍ NEBO ZAČÍNÁ
Ale ani západní obvykle střízliví pozorovatelé světové scény se po pádu berlínské zdi a všeho nečekaného , co následovalo , nevyhnuli prorocké euforii .
" Nastala doba zázraků " , předvídal jeden , " konec anti dějin " , vyhlásil jiný , a třetí dospěl ke zjištění , že lidstvo se ocitlo " na konci dějin " : ty byly totiž uzavřeny nezvratitelným vítězstvím " liberální demokracie , která perspektivně už nebude mít konkurenta " .
Jen o dva roky později tíž proroci se museli buď odmlčet nebo přiznat omyl : ta vítězná liberální demokracie , " jediná síla zbylá na troskách všech ideologií " , začala vysílat signály , jež nebylo možné nerozeznat , tím méně přehlédnout : o narůstající a zřejmě ne snad jen přechodné hospodářské krizi , o katastrofálně stoupající nezaměstnanosti , o společenské škodlivosti narkománie - abychom se zmínili jen o těch prokazatelných zlech , která sice proroci z let osmdesátých znali , ale podcenili .
K této realitě se přidružila další , stejně nepředvídaná jako absurdní : nejistota z jistoty , jíž byl rozpad komunismu :
půl století panovaly ve světě demokracií oprávněné ( a ke zbrojení apokalyptických rozměrů vedoucí ) obavy z po zuby vyzbrojené jaderné velmoci zvané Sovětský svaz ;
na jejich místo nastoupil ke konci roku 1991 strach s opačným znamínkem - z neexistence téže supervelmoci , rozdrobené do dvanácti republik narychlo slepených do vágního Společenství nezávislých států .
A je to týž svět a jeho proroci , kdo se zatajeným dechem sledují , do čích nezkušených a nevyzkoušených rukou padne čemadančik , jedenapůlkilový kufřík s planetárně zkázonosným červeným knoflíkem !
Po vystřízlivění nutně a rychle nadešla kritická ( a zase nejednou přehnaná ) revize převratných událostí z konce osmdesátých a počátku devadesátých let a jejich důsledků .
Na místo jistot nastoupily pochyby .
" Stanuli jsme v novém politickém terénu .
Geopoliticky a intelektuálně není tento prostor dosud zmapován , " zjišťuje americký politolog William Pfaff a sebekriticky dodává : " Už není otázkou , zda liberální demokracie zvítězí , ale zda přežije . "
Úvodníkář pařížského liberálního deníku La Monde konstatuje na sklonku roku 1991 : " Západ natolik upadá do hospodářské , sociální a kulturní krize , že sotva může sloužit jako ' vzor ' , jako ' příklad ' národům nedávno vysvobozeným ( z komunismu ) .
" Vstoupili jsme , utěšuje sebe i nás nepříliš přesvědčivě Pfaff , do " post ideologické dekády , vědomi si skutečnosti , že štěstí a ctnosti lze dosáhnout jen individuálním , nikoli kolektivním úsilím " .
ČAS ZKOUMÁNÍ ZASUTÝCH HODNOT
Ponecháme budoucnosti , aby rozhodla , nakolik se tyto výhledy zmoudřelých proroků splní , nebo naopak upadnou v zapomnění a oni s nimi .
Zbývá si všimnout těch pozorovatelů a analystů , jimiž se to právě teď hemží v jedné post - komunistické zemi v srdci Evropy , tedy u nás .
Normální .
Až na to , že v těchto délkách a šířkách to máme jaksi celoročně a plošně : nejen jací jsme byli loni a jací budeme napřesrok , ale jací jsme vůbec .
Špatní , samozřejmě !
Jací bychom mohli být ?
Lepší , ale nesvedeme to !
Kdo za to může , kdo je tím vinen ?
Ti druzí , jak jinak !
Co kdybychom s tímhle , aspoň na zkoušku , přestali ?
A přijali prostou pravdu , že jsme , jací jsme , tedy o nic lepší ani horší , než velký kus ostatního světa .
Je to totiž pravda nejen srozumitelná , ale vysvobozující .
Z pochyb , které paralyzují ;
z fatality , jejíž pravé jméno je lenost ;
z hospodských keců , které nic nevytvoří ;
z pohodlného mýtu , že nakonec za nás tak i tak rozhodnou jiní .
Navrhovaný pokus na zkoušku je o to nadějnější - proviňme se tu ještě jednou a naposled výše zdůrazněnou výtkou přehnaných generalizací - , poněvadž Češi , Moravané , ale i Slováci jsou především realisté a pragmatici ( pragmatismus - filozofie praktického života podle Čapka , nezaměňovat s kompromisnictvím , stůj co stůj kapitulanstvím , s " čecháčkovstvím " ) .
Jistě , nebývá to dějinný ohňostroj , nepíše to velkou historii , ale také to není přízemní , spíše dané a logické .
Počtem , fyzickou či hospodářskou silou malý národ , rozlohou malý stát , neusiluje o to být pupkem planety , ba ani mostem k větším a mocnějším ;
nestoupá si samolibě na špičky , aby byl viděn ;
neptá se , co řekne svět tomu , co dělá , o co usiluje , co se mu podařilo ;
záleží mu na sobě samém a na těch , kteří přijdou , na příštích generacích , které přejmou třeba nedokonalé dílo a budou v něm pokračovat .
Jistě : máme si na co stěžovat .
Na polozdevastovanou zemi , na otrávený vzduch i otrávené duše , na bídný stav škol , nemocnic a vlastního každodenního svědomí , na staré kádry , které si nakradly , odpudivé komunisty připínající si hvězdu holokaustových mučedníků , na arogantní poslance nedbající miliónů hlasů voličů . . .
Ale co kdybychom , třeba také jen na zkoušku , tohle všechno a mnohé jiné přijali jako nevyhnutelný důsledek půlstoleté zkázy na nás ( ale také námi ) uvalené , na mříže nesvobody , za nimiž jsme byli zavřeni a s námi prakticky všechny hodnoty a dobroty běžné i jen v méně postižených společenstvích ?
A zároveň si řekli , že se na tuto nespornou okolnost nebudeme vymlouvat déle , než bude po pravdě třeba .
Nakonec snad ještě něco .
Je to sice prokazatelně slabá útěcha poukazovat na to , že zatímco doma ( v rodině , v obci , ve státě ) není zvlášť dobře , jinde je ještě hůř .
A přece se stačí rozhlédnout kolem , a nejenom snad k hrůznou občanskou válkou postižené Jugoslávii nebo k hladovějícímu Petrohradu či Moskvě , abychom se dobrali správných dimenzí našeho soudobého národního , státního , ale i občanského a lidského osudu .
Jsme zchudlí , ale ne zbídačení .
Uhádaní , ale ne rozvášnění .
Házíme vejce , ne granáty .
Jsme svévolní , ale ne bez vůle .
To by samo do nového roku mohlo a mělo stačit
PAVEL TIGRID
TO ZÍRÁTE
( LN č . 284 )
V posledních týdnech při sledování večerních programů čs . televize jsem měl pocit , že hlavní náplní večerních programů tohoto masmédia je reklama firmy Procter and Gamble .
" Prací prášek Ariel či Vizír nejen vypere , ale i důkladně propere ! "
Co ale těmto " špičkovým přípravkům " říká náš zákon o ekologii , to už se divák z reklamy samozřejmě nedozví .
Pan poslanec FS I . Rynda sice označil tyto produkty za zdraví škodlivé , ale vzápětí zástupce firmy Procter and Gamble pan Homola tomuto nařčení rezolutně oponoval .
Pravil , že prací prášky jeho firmy jsou stejně nezávadné , jako prášky vyráběné kdekoliv v západní Evropě nebo jinde na světě .
Pro uklidnění veřejnosti , že se jedná skutečně o nezávadné chemické výrobky , navrhuji jednoduchý recept : vyjádření hlavního hygienika ČR v tisku i v televizi , že výrobky této firmy jsou skutečně nezávadné pro lidské zdraví a jejich chemické složení nezpůsobí znečištění odpadních vod do našich řek .
Předpokládám , že hlavní hygienik je osoba čestná a firmou Procter and Gamble nepodplatitelná .
MIROSLAV SRB , Pardubice
ANI NA KONCI ROKU ŽÁDNÝ KLID V KANADSKOAMERICKÉ NHL
Povinné testování na AIDS ?
Jaromírovi Jágrovi bude v únoru teprve dvacet let .
Hraje však už druhou sezónu za Pittsburgh Penguins a daří se mu .
V sobotu večer Tučňáci porazili ve Washingtonu Capitals 6 : 2 .
Jágr k výhře hostů přispěl asistencí na druhou branku .
V mužstvu hvězd z Pittsburghu je letos na šestém místě v kanadském bodování a má 39 bodů za 15 branek a 24 asistencí .
Před ním jsou dva nejproduktivnější hráči NHL Lemieux a Stevens , pak Recchi , Coffey a Mullen .
Jágr sehrál všech 37 zápasů ligy a má také pozitívní bilanci - plus jedenáct bodů .
Znamená to , že i dobře brání .
V Pittsburghu je dnes druhým nejpopulárnějším hráčem týmu , což dokazuje i to , že byl naprosto jednoznačně zvolen do týmu All Stars na postu pravého křídla za výběr východní části NHL .
Jaromír Jágr po vítězném zápase řekl : " Cítím se dobře a myslím si , že vyhrajeme divizi .
Byl bych špatným hráčem Pittsburghu , kdybych si to nemyslel .
Ale vážně .
Hra nám jde a forma stoupá .
Nejsme ještě ani v polovině NHL , takže máme ještě spousty času zaútočit na prvenství v divizi .
Dáváme hodně gólů . "
Jiří Hrdina , který je o čtrnáct let starší než jeho spoluhráč na křídle , dodává : " Hrál jsem dnes pátý zápas po zranění .
S Jaromírem jsme teď na ledě pořád spolu .
Nevím , jestli vydržíme celých dalších 40 zápasů v této formě .
Podle mě přijde opět pokles , ale jistě ho překonáme .
Tři měsíce před play - off je dlouhá doba .
Ale důležité je , aby pokles byl krátký a dali jsme se zase dohromady .
Hrajeme spolu už druhou sezónu , Jaromír má po prvním roce spousty zkušeností , které využívá .
Hraje parádně a snad nám to vydrží .
S novým trenérem Scottie Bowmanem nemáme problémy .
Je to vlastně podle statistiky nejlepší trenér v historii NHL .
Je naprosto jiný než Bob Johnson .
Evropské hráče má však rád , i jejich styl hry .
On byl první , který chtěl sem do Ameriky dostat Luďka Bukače a Jirku Dudáčka , a to bylo v dobách , kdy se ještě nic nesmělo . "
Hrdinou nedělních zápasů NHL byl však Noonan z Chicaga , který dal za domácí všechny čtyři góly .
Ani to však nestačilo , protože Detroit skóroval šestkrát a ukončil tak skvělou sérii dvanácti neprohraných utkání Chicaga na domácí půdě .
O vítězství Calgary nad Los Angeles rozhodly zase tři branky z přesilovek , jednu z nich dával Robert Reichel .
Utkání Edmonton - Montreal bylo především soubojem brankářů Patricka Roye a Billa Ranforda , z něhož vyšel vítězně hostující Roy .
V mužstvu Montrealu dal svůj první gól nováček Gilbert Dionne , mladší bratr slavného Marcela .
Jak před časem informovaly světové agentury , zemřela v Montrealu na AIDS žena , která se před smrtí přiznala k pohlavnímu styku s nejméně padesáti hráči NHL .
Kelli Ewenová , manželka útočníka Montrealu Canadiens Todda Ewena , se však neobává , že by její muž patřil do skupiny hokejistů nakažených AIDS .
" V tomto směru svému muži věřím , ale spíše se bojím , " říká Kelli , " když na ledě vypukne rvačka , při které teče krev .
Přenosem krve lze AIDS přeci snadno získat .
Přimlouvám se za povinné testování na AIDS !
Jak jinak chcete zajistit bezpečnost hráčů a jejich rodin ? "
Sám Todd Ewen odmítl jakýkoli komentář na toto téma a odkázal novináře na mluvčího hráčů Canadiens kapitána Guy Carbonneaua .
Ten se však vyjádřil lakonicky :
" Podle mého se celý problém příliš nafukuje a " aféra AIDS " se pomalu , ale jistě , vymyká kontrole " .
Není bez zajímavosti , že branky stříleli pouze Rusové - za CSKA Petrov 2 , Davydov , Kovalenko , Zubov , Bucajev a Vostrikov , za Mennheim Stěpanišev a Jašin .
Nemoc štěstím
Čtyři mrtví a čtyři nezvěstní , to je tragická bilance neštěstí , ke kterému došlo při závodech jachet z japonského Kowajira na ostrov Guam .
Tato loď v té době byla již mimo závod a marně hledala jednoho člena své posádky , který spadl do rozbouřeného moře .
Přitom došlo k poruše na řízení a následnému převrácení jachty .
Z desetičlenné posádky se podařilo zachránit pouze jediného člena , čtyři další v troskách lodi zahynuli a ostatní se pohřešují .
Jedna členka této posádky měla velké štěstí - krátce před katastrofou byla totiž vysazena do doprovodného člunu , protože onemocněla mořskou nemocí . . .
V 52 . čísle Respektu si m . j . přečtete :
J . Fištejn - Gorbačov odešel , ale nic nepochopil - 2
J . Kabele - 1992 : Slunce naděje svítí pro všechny - 2
J . Macháček - Mrak populismu - 3
M . Timoracký - Závěrečný maratón parlamentu - 4
Jaký byl rok 1991 - 7
J . Brabec - První jdou cikáni - 8
T . Marjanovič - Chorvatsko uznané , válka pokračuje - 10
J . Fištejn - O perspektivách společenství nezávislých států - 11
Naši sousedé v roce 1991 - 12
J . Hůla - Stěžovat si je nedůstojné : Malíř Otakar Slavík - 15
Přídavky na děti budou zvýšeny ještě letos
V posledním čtvrtletí je v plánu valorizace důchodů , vzroste i pohřebné
Konec podtitulku
Praha ( ika ) -
Sociální dávky včetně důchodů by měly být podle návrhu ministerstva práce a sociálních věcí zvýšeny ve čtvrtém čtvrtletí letošního roku .
Tato opatření jsou zaměřena především na rodiny s dětmi .
Budou zvýšeny přídavky a výchovné .
Navrhuje se , aby u dítěte do 6 let činily 380 korun ( dnes 340 korun ) , u dítěte ve věku od 6 do 10 let 420 korun ( 380 korun ) , od 10 do 15 let 500 korun ( 450 korun ) a nad 15 let je navrhováno 540 korun ( 490 korun ) .
Státní vyrovnávací příspěvek pro nezaopatřené děti by měl podle návrhu vzrůst zhruba o 200 korun u rodin s příjmem do 1.5 násobku životního minima a o 100 korun u rodin , jejichž příjem se pohybuje v rozmezí od 1.5 do 2 násobku životního minima .
Rodičovský příspěvek by měl být zvýšen o sto korun na 1740 korun .
Porodné bude vypláceno ve výši 4500 korun , což je o 500 korun více než dnes .
Upraven bude i zaopatřovací příspěvek pro manželky a děti vojáků .
Z 680 na 750 korun měsíčně u manželky a z 910 na 1000 korun u dítěte .
Na byt bude dostávat rodina vojáka příspěvek 660 korun .
Občanům odkázaným na dietní stravu by měl být měsíčně vyplácen příspěvek 600 korun , tedy o 100 korun vyšší než doposud .
Zvýšeno by mělo být rovněž tzv . pohřebné a to na 3000 korun .
Ministr práce a sociálních věcí na včerejší tiskové konferenci řekl , že materiál ještě musí projednat vláda .
" Předpokládám však , že by se výše navrhovaných dávek neměla zásadně změnit , " uvedl ministr .
Valorizace důchodů je navrhována ve dvou částech .
Za prvé státní vyrovnávací příspěvek by měl vzrůst na dvojnásobek , každý důchodce by jej tedy dostával ve výši 440 korun .
A za druhé každý důchod bude upraven o pět procent ze své výše .
Podle informace ministra Vodičky budou v posledním čtvrtletí roku dříve vypláceny upravené dávky pro rodiny s dětmi .
Důchody budou valorizovány zhruba měsíc poté ,
Náklady na tyto úpravy si měsíčně vyžádají celkem 1.3 miliardy korun .
Strany a peníze
Marek Stoniš
Měly by politické strany získávat finanční prostředky pouze z členských příspěvků a darů sponzorů ?
Nebo má na jejich činnost přispívat ze svých daní rovněž občan , tedy stát ?
Na tyto otázky se v minulých dnech snažila najít odpověď vláda a následně i poslanci českého sněmu .
Klausův kabinet ve středu dospěl k názoru , že finanční odluka stran a hnutí od státu by mohla přispět k lepšímu fungování českého politického systému .
Poslanci však včera vpodvečer schválili zákon , podle něhož každá strana , která ve volbách překročí tříprocentní hranici , získá z rozpočtu třímilionový příspěvek .
A za každého poslance v parlamentu ještě půl milionu navrch .
Obě koncepce - vládní i parlamentem nakonec přijatá - mají nesporné klady i svá úskalí .
Představme si situaci , kdy by naše politické strany začaly žít prakticky pouze z toho , co získají od potenciálních sponzorů či dárců .
Naše politická scéna by se vzápětí asi stala nepřehlednou džunglí , kde by strany byly pouhými převodovými pákami jednotlivých firem přispívajících do jejich pokladen .
Navíc ve chvíli , kdy by stát skutečně přestal přispívat politickým stranám , automaticky by se zbavil možnosti kontrolovat jejich hospodaření .
Na druhou stranu ovšem nikdo nemůže zaručit , že ve chvíli , kdy byl zachován státní penězovod , nebudou strany i nadále shánět peníze bez ohledu na jejich původ .
Čemuž může zabránit pouze účinná kontrola .
Lobbování je sice legitimní součástí politiky , ale musí mít svá jasná pravidla .
Ta u nás stále chybějí .
V okamžiku , kdy záleží pouze na dobré vůli našich stran , zda své mecenáše zveřejní či nikoliv , je jasné , že málokterá z nich to udělá .
Což dokládá praxe .
Odluka stran od státu mohla mít jediný pozitivní efekt - voliči pravice už by nemuseli ze svých daní financovat například komunistickou stranu .
A naopak .
Ovšem za cenu , že některé opoziční strany by tak kvůli finančním potížím pravděpodobně musely ukončit svou činnost .
Logicky - sponzoři , kteří by pak byli jediným zdrojem stranických financí , se zákonitě shlukují kolem těch stran , které jsou u moci .
Poslanci tedy rozhodli , že stát bude i nadále přispívat do stranických pokladen .
Dodejme , že přijatý zákon nemůže být dokonalým řešením vztahu stát - politická strana .
Tento vztah totiž není k úplné spokojenosti vyřešen v žádné zemi na světě .
Penzijních fondů vznikne asi šedesát
Ostrava ( mot ) -
Založení Penzijního fondu Union a . s . bylo včera oznámeno v Ostravě .
Žádost o licenci podalo představenstvo ministerstvu financí 13 . dubna a jeho člen B . Zalinský řekl , že by mohla být udělena do 60 dní .
Podle jeho slov rozhodne o počtu klientů fondů , kterých má vzniknout asi 60 , solidnost jejich zázemí a rychlost s jakou odstartují .
Penzijní fond Union chce využít v regionu Ostravska Karvinska zkušeností se získáváním klientely Hutnické zaměstnanecké pojišťovny .
Ta je jedním ze šesti akcionářů fondu , dalšími jsou akciové společnosti Vítkovice , Nová huť a Kovošrot Ostrava s . p . , město Ostrava a Union Babna a . s . , která plní funkci depozitáře fondu .
Podle průzkumu , který společnost provádí , je mezi zaměstnanci velmi malá informovanost o penzijním připojištění .
Podle B . Zelinského státní příspěvek ( 40 - 120 Kč ) plus úroky a výnosy z investic zaručují drobným střádalům vyrovnání inflace a zhodnocení jejich úspor nejméně na úroveň netermínovaných vkladů v bankách .
Prezident Havel včera výsledky šetření policie uvítal .
Uvedl však , že některé okolnosti přijetí těžce zraněného pacienta vyvolávají otazníky .
Czernin usiluje v Čechách o miliardovou restituci
Konec podtitulku
Plzeň , Praha ( vet , js ) -
O navrácení zhruba třiceti panství , zámků a statků i s polnostmi , lesy a rybníky v západních , severních a jižních Čechách usiluje potomek bývalé české šlechty , nyní rakousko - český občan Rudolf Czernin .
Cena tohoto majetku převyšuje miliardu korun .
Podle pracovníků památkového ústavu v Plzni však Rudolfův otec Evžen spolupracoval s fašisty .
Nelze ho proto ztotožňovat s jeho bratrem Rudolfem Černínem .
Ten jediný nekolaboroval a neponěmčil si ani své české příjmení .
Oprávněnost konfiskace černínského majetku na základě Benešových dekretů je podle odborníků nesporná .
Pozemkový úřad v Domažlicích restituční řízení v tomto případě pozastavil , neboť dědic dosud nepodal přesný výpis všech požadovaných nemovitostí i movitostí .
Czernin by rád dostal zpět mj . v západních Čechách Svrčovec , Chudenice , vodní hrad Švihov atd . , v jižních Čechách kromě jiného panství Jindřichův Hradec se zámkem , vlastní elektrárnou a pivovarem .
Památkáři upozorňují také na to , že například statek Poleň u Chudenic tomuto rodu nepatří už od roku 1918 .
Neradi by se také loučili se Švihovem , který byl restaurován za miliony korun z kapes daňových poplatníků .
V posledních měsících se intenzivně diskutovalo o restitucích majetku Karlu Des Fours Walderode , který získal 89 hektarů lesů na Semilsku v polovině roku 1993 .
Ministerstvo vnitra ČR udělilo státní občanství Walderodemu na základě zákona z roku 1969 , " protože byl po válce československým státním občanem a měl poválečné osvědčení o národní spolehlivosti " .
Generální prokuratura ČR protestovala u ministra vnitra proti tomu rozhodnutí v prosinci 1993 především proto , že Walderode byl za války členem Henleinovy strany a sloužil ve wehrmachtu .
Ministr Jan Ruml protestu nevyhověl .
Berlusconi : politik kontra podnikatel
Konec podtitulku Ilja Šetlík
" Jsem politický parvenu , " říká spíš hrdě než skromně Silvio Berlusconi , nový italský ministerský předseda .
Je tedy začínajícím nováčkem , učněm .
Ale taky čarodějem - uvážíme - li , že za pouhých 20 let dokázal vybudovat čtvrté největší hospodářské impérium v Itálii , že dokázal za kratičké tři měsíce " vydupat ze země " vlastní stranu Forza Italia .
A že umí vyhrát volby .
Ale - umí také vládnout ?
Bude s to plnit volební sliby , vykouzlit " hospodářský zázrak druhé republiky " - např . vytvořit milión nových pracovních míst , výrazně snížit daně i obrovský státní dluh . . . ?
Teď ho čeká úkol bezprostřední a naléhavý : sladit pana Berlusconiho velkopodnikatele s panem Berlusconim politikem , ba šéfem vlády .
V různých zemích sedí podnikatelé v poslaneckých sněmovnách a senátech , nebo tam mají více méně nenápadné lobby .
Tentokrát však muž , dosud zaměstnaný na plný úvazek v byznysu , zvolil pracovat na plný úvazek v politice .
Ambice spasitelů vlasti chovali texaský miliardář Ross Perot , bohatý strýček z Ameriky Stanislaw Tyminski , Milan Panič . . .
Nikdo z nich neuspěl .
Jako volební vítěz má mediální car v Itálii ústavní právo usednout v Palazzo Chigi .
Každý jeho spoluobčan má demokratické právo sledovat televizní Canale 5 .
Když se mu program znelíbí , může přepojit na kanál Italia 1 nebo Rete 4 .
Všechny mají téhož majitele - Berlusconiho .
Občan si ovšem může taky demokraticky přeladit obrazovku na některou stanici z druhé poloviny televizní sítě :
ta patří státu - nyní s Berlusconim v čele vlády .
Zajisté se může informovat i z jiných medií , v kiosku si koupit deník Il Giornale , týdeník Panorama či Epoca , televizní časopis Sorrisi e Canzoni - aniž by si povšiml , že všechny patří premiérovi .
Může nakupovat v jedné ze stovek filiálek supermarketů Standa .
Zřídit si životní pojistku u Mediolanum Vita .
Na regálech knihkupectví si vybrat knihu - každou pátou vydalo nakladatelství Mondadori .
Všechno - a nejen to - patří do holdingu Fininvest , kde je stoprocentním akcionářem Berlusconi .
Nový premiér chce rozptýlit jakékoli podezření , získat kredit věrohodného garanta demokracie .
Jeho blízcí říkají : Kdyby našel kupce , prodal by všechno , a hned .
Každý z jeho televizních kanálů odhadují odborníci na miliardu dolarů .
Právníci z Fininvestu hledají metodu , jak obě " pole působnosti " oddělit , i když žádný italský zákon k tomu nezavazuje .
Podle jedné představy by bylo možné převést veškerý majetek na pět Berlusconiho dětí .
Nebo založit nadaci či trust .
Tato řešení však jsou " delikátní " kvůli značnému zdanění , které se řídí národním právem .
Ještě jinou možnost nabízí americký model " blind trust " , podle něhož řízení majetku přejímá komitét odborníků pracující nezávisle na majiteli .
" Teď si musíte poradit beze mne , " řekl designovaný premiér svým manažerům .
Zanechal jim také dluhy holdingu , které se v důsledku velké expanze v posledních pěti letech zvýšily ( odhadem , přesné účty nejsou k dispozici ) na 3800 miliard lir ( téměř 4 miliardy DM ) , čili skoro čtvrtinu celkového obratu skupiny .
Wall Street Journal , spolu s mnoha dalšími poťouchlíky , klade otázku : " Vytáhl Il Signore do boje , aby ' zachránil Itálii ' , jak tvrdí , nebo aby se pokusil zachránit své těžce zadlužené obchodní impérium , jak říkají jeho kritici ? "
Aby rozptýlil jakékoli podezření , aby splnil striktní podmínky koaličního partnera Umberta Bossiho , a hlavně aby nezklamal 8 miliónů voličů , kteří mu dali hlas v dobré víře , že je skutečně " nový " člověk , už formálně předal Berlusconi řízení holdingu svým spolupracovníkům , 50 % akcií nakladatelství Mondadori nabídl k prodeji a ponechal si jen milovaný AC Milano .
Ale pro 300 podniků celého impéria nebude lehké distancovat se rázem od premiéra .
Zapadají do sebe navzájem jako ruské matrjošky .
V Burundi hrozba etnického konfliktu
Bujumbura -
Stovky civilistů s bílými vlajkami prchaly včera ráno z předměstí Kamenge u burundského hlavního města Bujumbury , které je jednou z bašt kmene Hutů .
Stalo se tak po vypršení vládního ultimáta pro povstalce , aby odevzdali zbraně .
Kolony opouštěly severní předměstí po noci , kterou provázelo ostřelování .
Nad horami obklopujícími město se zvedal kouř z vypálených domů , důsledku nové vlny bojů mezi příslušníky kmenů Hutů a Tutsiů .
Burundi bylo v minulosti několikrát dějištěm etnického krveprolévání , ale dosud bylo ušetřeno takové vlny násilí , jaká zachvátila sousední Rwandu .
Náš život po Twin Peaks . . .
Alena Prokopová
Televizní seriál MĚSTEČKO TWIN PEAKS na nás od poloviny září minulého roku doléhal skoro každý pátek .
Včera to úporné sledování skončilo .
Co teď můžeme očekávat : vlnu sňatků mezi středoškoláky , objevení Soví jeskyně na Zahradním Městě , nebo vznik tajné sekty pojídačů třešňových koláčů ?
Není vlastně známo , kdy přesně si Laura Palmerová udělala první záznam o návštěvě Boba , vyslance Zla .
Ve výstředním dívčím románovém pokusu Jennifer Chambers Lynchové s názvem Tajný deník Laury Palmerové je ten den označen jako 22 . červenec 1984 .
Jistější je to , že v letech 1990 - 92 inicioval pozorný tatínek zmíněné mladé spisovatelky , proslulý filmový režisér David Lynch , s kolegou Markem Frostem jeden z nejdrzejších intelektuálských pokusů , jak vstoupit do svatyně televizních seriálů , a to hlavní branou .
Proměnlivý scenáristický a režijní tým Městečka Twin Peaks byl vzácně jednotný : rafinovaně zkonstruovaný seriálový rébus zamotal hlavu publiku poučenému , stejně jako naivně manueloidnímu .
Ponechme stranou otázku , kolik diváků na celém světě bralo Městečko Twin Peaks vážně .
( Jako by nestačily superblbé dialogy , absurdní charakteristiky postav či křiklavě nesmyslné dějové zvraty ! )
Ponechme stranou i otázku , kolik diváků bralo seriál jako sarkastický vtip .
Rébus má nekonečně mnoho řešení , skládačka obsahuje neznámé množství dílků .
Nejde totiž jenom o seriál a o celou pop kulturu Twin Peaks .
Jde o to , že ať jste kdokoli , ať se hnete , kam chcete , ať jíte cokoli : Vítejte v Twin Peaks !
Jsme to my a náš svět , nikoli nějaký abstraktní pseudoživot zločinů a vášní , dmoucích se pod zrcadlově poklidnou hladinou idylického dřevorubeckého městečka .
Hranice mezi realitou , snem a mýtem se přece už dávno setřely , podobně jako hustě nanesená rtěnka barvy krve na rtech surově zavražděné dcery úctyhodného místního občana Lelanda Palmera .
Film Twin Peaks , který natočil David Lynch později , má strukturu snu , a úzce se váže na svého televizního předchůdce , bez kterého je téměř nesrozumitelný .
Seriál zase není srozumitelný bez vnímání skutečnosti jako matoucího spektra dějů .
Má strukturu reality se vší její nejednoznačností a s její demokratickou otevřeností dalším dějům a osobám - a také výkladům .
Kupříkladu podle tibetské představy spolu všechny události souvisejí a všechno je vzájemně propojeno . . .
Včera nastal konec naší každodennosti , věrně zrcadlené Městečkem Twin Peaks .
Významové i časové spojitosti byly znásilněny , a líbilo se jim to .
Co je příčina a co následek ?
Co bylo dřív : vejce nebo úsměv agenta FBI Dalea Coopera ?
Podle čeho se ode dneška bude řídit skutečnost ?
Hokej
Zámořská NHL -
šesté zápasy 1 . kola play off : Detroit - San Jose
7 : 1 ( na zápasy 3 : 3 ) , Chicago - Toronto 0 : 1 ( 2 : 4 - Toronto postupuje ) ,
Vancouver -
Calgary 3 : 2 po prodl . , ( 3 : 3 ) .
Fotbal Kuvajt - Bulharsko 2 : 2 ( 1 : 2 ) , přátelsky .
Sirakov .
Tenis Atlanta - 2 . kolo : Chang - Mattar 6 : 3 , 7 : 5 , Martin - Dunn 6 : 3 , 6 : 2 , Agassi - Reneberg 4 : 6 , 6 : 2 , 6 : 4 , Washington - Connors 6 : 4 , 3 : 6 , 6 : 1 .
Mnichov - 2 . kolo : Mansdorf - Braasch 7 : 6 ( 7 : 5 ) , 6 : 7 ( 4 : 7 ) , 7 : 6 ( 8 : 6 ) .
Čtvrtfinále : Česnokov - Rikl 6 : 3 , 7 : 6 ( 7 : 1 ) , Korda - Gustafsson 6 : 4 , 6 : 4 .
Madrid - čtvrtfinále : Corretja - Hlasek 6 : 3 , 6 : 2 , Bruguera - C . Costa 3 : 6 , 6 : 2 , 6 : 4 .
Hamburk - čtvrtfinále : Sanchezová - Vicariová - Meschkiová 6 : 2 , 7 : 6 .
Jakarta - čtvrtfinále : Wang - Mijagiová 4 : 6 , 7 : 5 , 6 : 1 , Labatová - van Rensburgová 6 : 2 , 6 : 1 .
Basketbal Turnaj žen v Toulouse : Česká republika - Bulharsko 97 : 79 .
Mistrovství Asie žen v japonském Sendai - skupina A : Čína - Tchaj wan 81 : 51 , Korejská rep . - Japonsko 87 : 74 , skupina B : Kazachstán - Thajsko 77 : 55 , Kyrgyzstán - Indonésie 107 : 64 , Malajsie - Filipíny 61 : 47 .
Střelba SP v Havaně - muži : libovolná malorážka - 3 x 40 ran : Krebs 1260.9 , 6 .
Bečvář ( ČR ) 1254.4 , libovolná pistole : Di Donna ( It . ) 653.6 , 3 .
Tenk 651.6 , 5 .
Jirkal ( oba ČR ) 651.3 .
Sabetzki proti Týmu snů
Bolzano -
Předseda Mezinárodní federace ledního hokeje Günter Sabetzki nadále odmítá , aby se tzv . Tým snů složený ze špičkových profesionálních hokejistů USA a Kanady zúčastnil ZOH v roce 1998 v Naganu .
V rozhovoru s předsedou MOV Juanem Antoniem Samaranchem dokonce pohrozil bojkotem těchto ZOH : " Juanu Samaranchovi jsem řekl , že pokud dojde ke smlouvě NHL s pořadateli , státy sdružené v Mezinárodní hokejové federaci se zimní olympiády nezúčastní . "
Čtěte v LN - Sportovní příloha Finále : Zpravodajství našeho redaktora Jana Tobiáše z mistrovství světa v hokeji
Komise spokojena s volbami v JAR
Týdenní bilance počtu mrtvých byla dokonce nižší než průměr v předvolebním období .
Politolog Willem Kleynhans , známý svou apokalyptickou vizí nové JAR , označil za zázrak , že volby provázelo tak málo násilí .
Nicméně zdůraznil , že další násilí zemi teprve čeká .
" Až se Mandela ujme moci a nebude schopen splnit své předvolební sliby , budeme teprve svědky problémů , " zdůraznil .
Vůdce ANC Nelson Mandela v prvním interview po ukončení voleb v některých částech země vysílaném televizí ve čtvrtek večer propagoval ducha usmíření a zdůrazňoval , že vláda národní jednoty povede zemi po třech stech let bělošské nadvlády nevyšlapanou cestou k vládě černošské většiny , ale nikdo se jí nemusí obávat .
Budujeme novou zem .
Naším heslem je nechat minulost minulostí , co se stalo , stalo se a nyní podpořme ducha usmíření , vyzval Mandela .
Když hovořil o usmíření , řekl , že je proti nadvládě černošské většiny , stejně jako bojoval proti nadvládě bělošské menšiny , z níž se zrodil apartheid .
Naznačil dokonce možnost jednání s bělošskou pravicí , která se s nástupem vlády černochů nesmířila .
Zdůraznil , že dialog je klíčem k budoucí nerasové a demokratické Jižní Africe .
Jihoafrická policie včera oznámila , že na farmě patřící známému členu neonacistického Afrikánského hnutí odporu ( AWB ) našla velkou skrýš zbraní .
Jak řekl kapitán Evan Johnson , farmář Manie Maritz , jeden ze zakladatelů AWB , je mezi 160 bělochy žijícími na farmě , který je v souvislosti s objevem vyslýchán .
Maritzova farma poskytuje útočiště chudým bělochům .
Na farmě u města Brits v západním Transvaalu byly nalezeny automatické zbraně , brokovnice a další typy zbraní .
Zelení : nevěsta pro každého
Praha ( haš ) -
Dobrou princeznou a nevěstou pro jakoukoliv vládní koalici vyšlou z příštích parlamentních voleb chce být Strana zelených .
Jak uvedl její předseda Jaroslav Vlček , zelení se ani v současnosti nepovažují za opozici .
" Nechceme se řadit mezi dravečky vytvářející opozici za každou cenu " , konstatoval .
Vlček by byl po volbách v roce 1996 údajně spokojen se ziskem potřebných pěti procent hlasů , aby jeho strana získala alespoň 14 poslanců .
K současné situaci v parlamentu předseda zelených uvedl , že se podle něho " obrušují hroty " a že i opoziční poslanci mají podle něho šanci prosadit některé své zákonné iniciativy .
Sám by se rád v blízké době spolu s dalšími členy branně bezpečnostního výboru pokusil navrhnout zpřísnění postihů pro zloděje aut .
Stárnoucí Prahu omladí nejspíš přistěhovalci
Praha ( kva ) -
Průměrný věk pražského obyvatelstva se od posledního sčítání lidu před třemi lety zvýšil o půl roku .
Zatímco v březnu 1991 činil 38.8 let , koncem loňského prosince už to bylo 39.3 .
Jak vyplývá z šetření Městské statistické správy hlavního města , v posledním půlstoletí stárne Praha plynule .
V roce 1950 byl průměrný věk 34.9 let , při sčítání v sedmdesátém roce 38.4 a v osmdesátém 38.6 .
Loni se v Praze narodilo jedenáct a půl tisíce dětí , což je téměř o devět tisíc méně než v roce 1950 .
Zemřelo patnáct tisíc lidí a přírůstek migrací deficit nevyrovnal .
Činil 3380 lidí .
Větší část migrantů se přistěhovala z ciziny .
Podle demografa Tomáše Mládka se v příštích letech nedá počítat s omlazením Prahy přirozenou obměnou .
Kdybychom spoléhali jen na nově narozené , měla by naše metropole při současném trendu v roce 2020 o sto tisíc obyvatel méně než dnes .
Velké naděje však nelze spojovat ani s takzvanou vnitřní migrací , tedy stahováním lidí z ostatních oblastí republiky .
I v krajích totiž počet obyvatel stagnuje a spíše se snižuje .
" Jediné , co zbývá , je migrace ze zahraničí , " uvádí T . Mládek a dodává , že předpokládá příliv lidí ze Slovenska a dále zejména z východních zemí .
Česká televize odmítá tvrzení městské rady v Teplicích , že by nedávným odvysíláním dokumentárního filmu Teplice v Čechách poškodila pověst Teplic , a odmítá požadavky na finanční odškodnění a na pořízení a odvysílání propagačního snímku o tomto městě .
Pokud nebude Teplicím vyhověno do konce června , chce se město s ČT soudit .
Zelení : nevěsta pro každého
Praha ( haš ) -
V . Havel s ministry o neziskové sféře
Praha ( em ) -
Prezident Václav Havel pokračoval včera v sérii rozhovorů s ministry .
S nově jmenovaným ministrem školství Ivanem Pilipem a s ministrem kultury Pavlem Tigridem hovořili o přípravě zákona o neziskových organizacích a jejich roli v jednotlivých společenských oblastech .
Setkání s dalšími ministry na stejné téma má následovat příští týden .
Pocta Duchcova pro J . Grünebecka
Bonn -
Zásluhy sudetoněmeckého poslance Spolkového sněmu Josefa Grünbecka ( FDP ) o proces česko německého usmíření ocenila včera v Bonnu vládní liberální strana ( FDP ) .
Její mluvčí uvedl , že čestné občanství Duchcova , jež má být Grünbeckovi uděleno , symbolizuje potřebu takových lidí pro porozumění ve střední Evropě .
Grünbeck , který od Duchcova pochází , se stará o vysílání německých učitelů do českých škol .
Založil rovněž sdružení Sudetská pomoc a získal pro ně podniky , které shromáždily 500000 marek na zdravotnické zařízení porodního oddělení nemocnice v Duchcově .
Bosna -
vzpomínka na Mnichov
Vojska OSN v roli rukojmích a nedobrovolných strážců výsledků agrese a etnické čistky
Jan Urban
Tragédie Goražde potvrdila , že světové společenství , představované v Bosně Organizací spojených národů a velmocemi , je už velmi blízko uznání územních zisků srbské agrese .
Znovu se ukázalo , že evropská demokracie se tváří v tvář otevřenému násilí začíná bránit teprve a jenom tehdy , když je namířeno proti bezprostředním zájmům velmocí .
Nečekaná a náhlá srdečná shoda mezi Západem a Ruskem svou jednoduchostí připomíná Mnichov roku 1938 .
Strategie bosenských Srbů , podporovaných a otevřeně vyzbrojovaných Bělehradem , je jasná .
Stažení stovek kusů těžkých zbraní od Sarajeva jim uvolnilo ruce k novému ofenzívnímu postupu , který jim dokonce zajišťuje nedobrovolnou spolupráci jednotek UNPROFOR .
Na vybraném místě tisícikilometrové fronty - naposledy to bylo u Goražde a příště třeba u severobosenského Brčka - zaútočí s maximálním využitím absolutní převahy v dělostřelectvu a tancích a ostřelováním obytných čtvrtí a masakrováním civilního obyvatelstva vyprovokují ultimátum OSN a Severoatlantické aliance .
Pod hrozbou leteckých úderů stáhnou těžké zbraně na jiné příhodné místo fronty a dobytá území potom stačí držet vlastní pěchotou .
Rozmístění jednotek UNPROFOR do této oblasti jim zaručuje , že ani v budoucnu bosenská armáda nebude moci přejít do protiútoku .
Na dobytá území se rychle přesunou srbští uprchlíci z jiných oblastí a vytvoří se vlastní správa .
A tak dokola .
Čím víc podobných ohnisek vytvoří , tím zranitelnější budou vojáci mezinárodních sil OSN a tím nepravděpodobnější bude možnost použití leteckých sil Severoatlantické aliance .
OSN tak vlastní nerozhodností dostává svoje vojáky do role rukojmí a zároveň nedobrovolných strážců výsledků agrese a etnické čistky .
A aby bylo dostatečně jasné , kdo je v Bosně pánem , generál Ratko Mladič odmítne protesty OSN proti ničení a vypalování vyklizovaných území s tím , že se to děje ve všech válkách a na rozloučenou s Goražde nechá vyhodit do vzduchu městskou vodárnu .
Může si to dovolit , protože velmoci mu ve své nechuti zasahovat daly volnou ruku k jakýmkoliv válečným zločinům .
Mocnostem a OSN už k - aspoň dočasnému - ukončení války na Balkáně zbývá jediná cesta - cynický a tvrdý nátlak na bosenskou vládu , aby přijala ponižující rozdělení Bosny a Hercegoviny , uznala svoji porážku a sankcionovala výsledky agrese a etnických čistek .
Srbové dnes už mohou jednat do nekonečna , protože dosáhli svého .
Světové společenství se nepostavilo jejich agresi , tak proč by se mělo stavět jejich neústupnosti při jednání o rozdělení Bosny a Hercegoviny ?
Je to horší než Mnichov , protože Československá republika se mohla bránit - pokud chtěla .
Světové společenství dnes ovšem dává velký pozor , aby bylo dodržováno embargo na dodávky zbraní do Bosny .
Bosna se bránit nemůže .
To přirovnání je možná kruté , ale velmi pravdivé .
Zkusme si představit , že z České republiky zbude jenom obklíčená Praha , svobodný Středočeský a Východočeský kraj a enklávy Olomouc , Kopřivnice a Šumperk .
Zbytek je okupován a světové společenství vám říká , že máte být rozumní , že další střety válčících stran nic nevyřeší .
Možná dostanete chuť emigrovat .
A potom zjistíte , že vám nikdo nedá vstupní vízum .
Mnichov byl nazýván zradou .
Dnes tomu budeme říkat mírový plán .
Za rozdělení Bosny světové společenství zcela určitě dostane slib ukončení etnického běsnění a tisíciletého míru na Balkáně .
Vojvodina , Krajina , Kosovo a Makedonie prý přestanou být problémem .
Jako Evropa po Mnichovu .
Obránce barikády v květnu 1945
Foto LN - Repro
Rozpačitý návrat DIVADLO : Hra anglického dramatika Petera Barnese VLÁDNOUCÍ TŘÍDA ANEB ČTRNÁCTÝ HRABĚ GUERNEY patřila k největším inscenačním úspěchům v historii Komorního divadla .
Dnes se vrací do nově přejmenovaného Komorního divadla Komedie , aby navázala na tradici obou původních scén .
S ní sem vstupuje nový umělecký šéf Jaroslav Gillar a dramaturg Alex Koenigsmark , v jejichž úpravě se text hraje .
Před lety v Komorním jsme - především díky fascinujícímu výkonu Václava Postráneckého - sledovali proměny hraběte Gurneyho .
Dnes se pozornost obrací na vládnoucí třídu .
Ta je zde představena v pokleslé podobě , včetně líčení , kostýmů ( Helena Dubová ) a " varietní " choreografie ( Dana Gregorová ) .
Mnoho snahy inscenátoři vynaložili na křiklavý obraz bizarního světa uzavřeného v brčálově zelené konstrukci - kulise domu ?
- s náznaky secesních ornamentů ( scéna Werner Hutterli ) .
V ní se hraje konverzačka , groteska , neumělý muzikál - málokdy drama .
Baroknost textu ( jeho šíři i rozpornost ) předvádí Gillar všemi dostupnými prostředky , občas připomínajícími vědomé i nevědomé citace z inscenací cizích , ale také vlastních .
Řadu divadelních klišé , často prázdných efektů a samoúčelných nápadů lze snad vydávat za vědomé mísení stylů a žánrů , ale s významovou soudržností inscenace je to ještě problematičtější .
Markantně se to projevuje na ústřední postavě v interpretaci Ivana Gübela .
Ten se rovněž soustřeďuje především na postižení bizarního rozměru své role , snad ani on sám nevěří , že " Bůh je láska " .
Barnesův paradox - šílený hrabě chce svět spasit láskou , vyléčený , " normální " Gurney bere do ruky nůž , aby vraždil - se tím ovšem oslabuje .
Gübel je od začátku spíše jedním z vládnoucí třídy , je důkazem jejího morálního úpadku .
Energie vynaložená na to , aby byl divák přesvědčen , že " vládci " jsou schopni cynicky , s kamennou tváří a bez zachvění přestupovat všechny lidské normy , je neúměrná výsledku .
Vnějškový , významově plochý výkon Gübelův ztěžuje pozici i Simoně Stašové jako Grace , jejíž brilantní výstup " dámy s kaméliemi " je nejpůsobivějším místem inscenace .
Ve druhé polovině hry však také ona upadá do pouhého stereotypu milující naivky .
Představitelé ostatních rolí pak hrají více nebo méně dobře svůj obvyklý standard .
Svou režijní vizitku předkládá Jaroslav Gillar ve chvíli , kdy by měla proběhnout transformace Městských divadel pražských a on je jedním z horkých kandidátů na ředitelské křeslo staronové scény .
Bude to pro něj opravdu výhoda ?
Jana Paterová popisek : Simona Stašová a Ivan Gübel v inscenaci Vládnoucí třída aneb Čtrnáctý hrabě Guerney v Komorním divadle Komedie
Foto Alan Pajer
Miloš Fox z Inkoma DBV Lázně Bělohrad obsadil třetí místo v závěrečném závodě seriálu Internacional Duatlon Cup v německém Zolingenu .
Alice Jiránková z celku Inkoma DBV Lázně Bělehrad se stala mezinárodní mistryní Polska v duatlonu .
Ratzenberger už má v týmu nástupce
Za urychlení převozu Sennova těla se přimlouval brazilský prezident
Konec podtitulku
Boloňa -
Pohřeb trojnásobného mistra světa v závodech automobilů formule 1 Ayrtona Senny , který v neděli tragicky zahynul na okruhu v Imole , se uskuteční ve čtvrtek odpoledne na hřbitově Morumbi v Sao Paulu .
Rakušan Roland Ratzenberger , který nepřežil sobotní trénink , bude pohřben v Salcburku v rodinném kruhu s vyloučením veřejnosti .
Rakev s ostatky brazilského pilota měla být do jeho rodného města převezena v noci na dnešek leteckou linkou přes Paříž .
Brazilci dost nelibě nesli průtahy , způsobené italskými úřady , jež nařídily pitvu Sennova těla .
Sám prezident Itamar Franco , který zesnulému jezdci udělil nejvyšší státní vyznamenání , Národní řád za zásluhy in memoriam , v telefonickém rozhovoru se svým italským protějškem Luigim Scalfarem požádal o urychlení zákonem předepsaných procedur .
Dr . Michele Romanelli provedl v úterý v Boloni pitvu Sennova těla , která by mohla zavdat příčinu k zahájení policejního vyšetřování jezdcovy smrti .
Její výsledky dosud nebyly oznámeny .
Mezitím oba týmy - Williams Renault a Simtek Ford - zkoumají tzv . černé skříňky , tedy počítačové systémy umístěné ve vozech formule 1 a zaznamenávající všechny údaje z jejich chodu .
Příčinami obou tragédií se bude zabývat i bezpečnostní komise FIA na svém dnešním zasedání v Paříži .
Předseda FIA Max Mosley se zatím brání nařčení , že by odstranění špičkové elektroniky z vozů formule 1 , o něž se výraznou měrou zasloužil , bylo příčinou tragických událostí v Imole .
Odmítá také tvrzení , že by okruh v Imole byl nebezpečný .
Nicméně se vyslovil pro snížení maximální rychlosti technickými omezeními .
Všeobecně se předpokládá , že FIA přijme pro zbývajících třináct závodů letošního roku nová bezpečnostní opatření .
Už proto , že okruh v Monte Carlu , na němž se pojede 15 . května další Velká cena , je považován za již překonaný a proto velmi nebezpečný .
Není vyloučeno , že by někteří jezdci v případě váhavého postoje FIA odmítli v Monaku startovat .
Rakušan Berger totiž reagoval na smrt svých kolegů prohlášením , že uvažuje o okamžitém ukončení závodní činnosti .
Prozatím odřekl veškeré testovací jízdy svého Ferrari .
I když osmadvacetiletý divák Antonio Maino , který byl vážně zraněn při kolizi na startu , se již probral z bezvědomí , jeho stav je však nadále vážný .
Kolotoč formule 1 však ani smrt nezastavila .
Tým Simtek Ford už našel kandidáta na místo , jež uvolnil Rakušan Ratzenberger .
Jeho nástupcem by se měl stát osmadvacetiletý Němec Marco Werner , s kterým Simtek počítal až pro druhou polovinu letošního seriálu .
Aero favoritem
Praha -
Do zápasů play off o konečné pořadí dospěla I . liga volejbalistů .
Největším favoritem je Aero Odolena Voda , které v loňské sezoně získalo tři prvenství v superlize , I . lize i Českém poháru .
Ve finále se střetne s vítězem letošního Českého poháru Spolchemií Ústí nad Labem .
O bronzové medaile budou usilovat celky Dukly Liberec a Schenku Brno .
Rozšíření EU : na tahu Evropský parlament
Jana Blažková , Brusel
Nejméně 261 poslaneckých hlasů bude dnes večer během jednání Evropského parlamentu ve Štrasburku potřeba ke schválení dokumentů týkajících se rozšíření Evropské unie .
Ratifikace smluv Evropským parlamentem je totiž nezbytná k tomu , aby Rakousko , Švédsko , Norsko a Finsko mohly v lednu příštího roku vstoupit mezi evropskou " elitu " .
V parlamentu , který tento týden zasedá před červnovými volbami naposled , poslanci tento problém diskutují již třetím dnem .
" Doufáme , že se středeční hlasování obejde bez velkých překvapení , jisti si však být nemůžeme .
Většina poslanců socialistické strany , která je v čele parlamentu , se rozhodla hlasovat pro rozšíření .
V této chvíli to vypadá , že dokumenty budou schváleny velmi těsnou většinou , " řekl nám k tomu včera v Bruselu tiskový mluvčí Komise EU Bruno Dethomas .
Podle předsedy parlamentu Egona Klepsche je hlavním důvodem opozičního postoje části poslanců k rozšíření to , že jeden ze základních problémů - nutnou změnu hlasovacího systému v evropských institucích - představitelé Unie v podstatě nevyřešili a odložili diskusi v této věci o dva roky .
Poslanci však mají ještě další důvod k tomu , aby ratifikaci smluv o rozšíření Unie " pozdrželi " .
Ministři zahraničních věcí členských států EU totiž ignorovali jejich výslovnou žádost a ani jednou nepřizvali parlamentní delegaci k účasti na jednáních , během nichž byly zmíněné smlouvy uzavírány .
Někteří poslanci jsou tedy nakloněni myšlence , že by se za tuto urážku mohli s šéfy evropských diplomacií během hlasování tak trochu " vyrovnat " .
Její ministři a další členové se domnívají , že tuto stranu dění kolem mne ohrožuje .
Existují také nespoutané ambice jednotlivců , což není žádná politika , ale divoká aktivita různých postpubertálních náměstků .
Ministr Skalický případ Čokoládoven předal policii již koncem března .
Informoval vás o tomto svém kroku ?
Ne .
Bylo to obráceně : první impuls vyšel od nás .
Největší akcionář Čokoládoven nadnárodní koncern Nestlé měl dvouleté předkupní právo na akcie neprodané v první vlně .
A samozřejmě se o ně přihlásil .
Na FNM jsme se podívali na privatizační projekt a zjistili jsme , že usnesení vlády nesouhlasí s tím , co je uvedeno v privatizačním projektu .
Informovali jsme ministerstvo privatizace .
Ministr Skalický však případ předal policii bez toho , aby nás upozornil , což považuji za absurdní .
Ale Vás kritizují i představitelé dalších stran .
Předseda poslaneckého klubu ODS J . Honajzer řekl , že nechápe , jak můžete být předsedou FNM a zároveň předsedou rozpočtového výboru .
Tak to měl nechápat už před dvěma lety , když se funkce po volbách rozdělovaly .
Anebo tu nechápavost mohl vyjádřit alespoň při jednom z těch tisíců setkání , která jsme spolu měli .
Včetně tenisu .
O ODS a další koaliční partnery však nejde .
Její ministři , např . ministr Kočárník a ministr Lux , ale i jiní , mne podporují .
ODS podle mne jenom přihlíží problémům svého politického rivala a tváří se neutrálně , viz třeba výroky premiéra Klause .
Říkáte , že tzv . privatizační skandály ve skutečnosti žádnými skandály nejsou .
V čem tedy podle vás spočívá důvod volání po výměně předsedy FNM ?
Můj post je přeceňován , protože lidé jsou na mne zvyklí jako na jednoho z otců privatizace .
Přitom FNM dělá prakticky jen to , co mu připraví ministerstvo privatizace .
Problém je v tom , že ministerstvo privatizace co nevidět už nebude mít žádnou práci , jelikož privatizace se chýlí ke konci a jeho úředníci si uvědomili , že už nic neřídí .
Ale na FNM ještě nějaký čas bude práce dost .
Navíc jsou tu velké peníze : FNM mnohokrát dává garanci na velké úvěry , atd .
A pokud FNM řekne ne , vláda s tím nepohne .
Jste tedy připraven za určitých okolností dobrovolně odstoupit ?
Nerad prohrávám , ale faktem je , že pod tlakem kampaní proti mé osobě se nedá normálně pracovat .
Jestli nepřestane ani tlak uvnitř ODA , tak odejdu .
Očekával bych však , že se ke kampani vyjádří premiér nebo prezident , který se jinak vyjadřuje k mnohem méně důležitým záležitostem .
Všichni přece tvrdí , že privatizace je hlavním procesem transformace společnosti .
Vladimír Dlouhý na primátora kandidovat nebude
Praha ( em ) -
Občanská demokratická aliance nemá vyhraněné ambice na funkci pražského primátora .
Zda se bude o tento post ucházet , závisí na výsledku komunálních voleb .
V žádném případě však kandidátem nebude Vladimír Dlouhý , jak se před časem proslýchalo .
Jméno skutečného kandidáta zatím ODA zveřejnit nehodlá .
Podle mluvčího Davida Rožánka se strana nyní snaží sestavit samostatné kandidátky , což jí nečiní problémy v Praze a ve větších městech .
Tam , kde se to nedaří , se pokusí o vhodnou kandidátku koaliční , z níž jsou předem vyloučeni pouze komunisté a Sládkovi republikáni .
Pokud se místní organizace rozhodne pro spojenectví se sociálními demokraty , centrum nebude nic namítat .
ODA má nyní řádově desítky starostů ( přesné číslo na sekretariátu ODA nebylo možné zjistit ) , např . v Hradci Králové , Českém Krumlově , Havlíčkově Brodě , Mostě a v pěti městských obvodech Prahy .
Spíše ve městech než v menších obcích má kolem 200 členů zastupitelstev .
Neochotu lidí kandidovat do komunálních voleb ODA také zaznamenává , nikoli prý však u vlastních kandidátů .
Vysvětluje si ji neujasněnými pravidly v hospodaření obcí i únavou lidí z výkonu veřejné správy .
Seznamy kandidátů do komunálních voleb ODA shromažďuje již nyní , aby stačila zajistit jejich lustrace .
Inkatha prožívá zklamání
Johannesburg / Ulundi / Atlanta -
Nezávislá volební komise ( IEC ) včera oznámila , že nenašla žádné důkazy o masovém falšování průběhu voleb v provincii KwaZulu / Natal .
Nelson Mandela obvinil Stranu svobody Inkatha , že zfalšovala volby v provincii KwaZulu / Natal , kde obě strany bojují o kontrolu nad místním zastupitelstvem .
Komise přestala v noci na včerejšek zveřejňovat průběžné výsledky voleb , údajně proto , aby mohla nerušeně pokračovat v práci .
Sčítání pokračuje velmi pomalu .
Podle zdrojů kwazulské vlády , které si nepřály být jmenovány , prožívá vedení Inkathy s předákem Mangosuthem Buthelezim značné zklamání v souvislosti s dosavadními výsledky prvních mnohorasových voleb .
Předběžné výsledky po sečtení více než 50 procent všech hlasů uvádějí , že IFP v národních volbách získala dosud pouhých 8.3 procenta hlasů , zatímco nejúspěšnější ANC obdržel 62.5 procenta a v pořadí druhá Národní strana ( NP ) Fredrika W . de Klerka 22.1 procenta .
" Rasistická ústava nebrala v úvahu černého člověka ani existenci černošského království .
Za nedostatečnou jsem považoval také prozatímní ústavu přijatou v roce 1993 , která nedefinovala jasně budoucnost zulského království .
Nyní , v době přechodu od apartheidu k demokracii , nastal čas , aby zulské království bylo zahrnuto do nové jihoafrické ústavy , " uvedl včera v exkluzivním rozhovoru pro ČTK zulský král Goodwill Zwelithini .
Americký prezident Bill Clinton hodlá podstatně zvýšit pomoc USA Jihoafrické republice .
Po setkání s někdejším šéfem Bílého domu Jimmy Carterem v Atlantě Clinton prohlásil , že by mohlo jít přibližně o 600 milionů dolarů během nadcházejících tří let .
Role USA je nenahraditelná
Clinton počítá s rozšířením NATO na Východ
Konec podtitulku
Největší česká veletržní účast v zahraničí se státní podporou
Praha ( ge ) -
Finanční nebo materiálovou podporu poskytuje ministerstvo průmyslu a obchodu ( MPO ) v rámci své proexportní politiky podnikům , které se účastní některých zahraničních veletrhů .
Podle informace z MPO musí v těchto případech jít o oficiální českou expozici .
Ministerstvo někdy přispívá úhradou poloviny nájemného za výstavní plochu , financuje propagaci , katalog nebo hradí zřízení společného stánku se zázemím pro všechny české vystavovatele .
Přesto byl ještě loni zájem českých podniků o účast na zahraničních veletrzích a výstavách poměrně malý , letos se situace poněkud mění .
Jen v SRN již letos byly české expozice s podporou MPO na třech významných veletrzích .
Ministerstvo má na tyto akce asi 72 mil . korun ročně .
Největší letošní oficiální českou výstavní akcí je účast padesáti českých podniků , bank a institucí na veletrhu CEETEX ( Central and Eastern European Technology and Investment Exhibition ) v Londýně , který se uskuteční 9 . - 12 . května .
Jde o odborný veletrh , kde se představí tisícovka podniků z 26 zemí , především střední a východní Evropy .
Více než polovina firem pochází z Ruska .
Ze Slovenska bude v Londýně 27 podniků .
Agentura Pro Market připravila kvalitní katalog českých vystavovatelů a organizuje na místě tiskovou konferenci .
Mezi českými vystavovateli jsou i dvě banky - Komerční a Ekoagrobanka , Pražská burza cenných papírů a RM Systém .
Webber vyhlášen nováčkem roku v NBA
New York -
Basketbalista Chris Webber z Golden State Warriors byl vyhlášen nejlepším nováčkem NBA sezony 1993 / 94 .
Webber dostal 53 hlasů ze 101 možných a jeho největší konkurent Anfernee Hardaway z týmu Orlando Magic jich obdržel 47 .
Jediný zbývající hlas získal Jamal Mashburn z Dallasu .
Jednička loňského draftu Webber ( 208 cm ) měl za dlouhodobou část střelecký průměr 17.5 bodů na zápas , dále 9.1 doskočených míčů , 3.6 asistence a 2.16 bloků .
Webber je prvním nováčkem NBA , který dokázal během jedné sezony překonat hranici tisíce bodů ( 1333 ) , 500 doskočených míčů ( 694 ) , 250 asistencí ( 272 ) , 150 bloků ( 164 ) a 75 vypíchnutých míčů ( 93 ) .
Za posledních patnáct let se to podařilo pouze třem velikánům - Hakeemu Olajuwonovi , dvakrát Davidu Robinsonovi a Kareemu Abdul - Jabbarovi .
První zlato Turkovi
Sokolov -
První zlatou medaili na 73 . mistrovství Evropy vzpěračů vybojoval v Sokolově Turek Halil Mutlu .
V kategorii do 54 kg vzepřel ve dvojboji 277.5 kg .
Druhý skončil Bulhar Sevdalin Minčev výkonem o 2.5 kg nižším , vytvořil však světový rekord v trhu , když dostal nad hlavu činku o hmotnosti 125 kg .
Bronz si zajistil Řek Iakovos Polanidis .
Z českých reprezentantů překonal Pavel Kudrna v trhu i nadhozu české rekordy a v celkovém hodnocení obsadil jedenáctou příčku .
V hmotnostní kategorii do 59 kg zvítězil bulharský světový rekordman Nikolaj Pešalov .
Také stříbrná medaile připadla Bulharsku zásluhou Radostina Panajotova , bronz si odváží Řek Giorgos Tzelilis .
Český reprezentant Petr Stanislav zlepšil stávající český rekord a v celkovém hodnocení desátou příčku .
Kubík smutným hrdinou dohrávky
V Mnichově přišlo víc diváků než na dvě kola české ligy
Konec podtitulku
Praha ( ber ) -
V úterním opakovaném utkání německé fotbalové bundesligy porazil Bayern Mnichov v bavorském derby Norimberk vysoko 5 : 0 .
Smutnou , leč rozhodující roli sehrál v utkání Luboš Kubík .
Vyloučení českého libera Norimberku totiž dalo v 55 . minutě za stavu 1 : 0 signál k brankové smršti Bayernu .
" Utkání mělo do mého vyloučení podobný průběh jako předchozí zápas , " srovnává Kubík s předminulým týdnem , kdy Bayern vyhrál 2 : 1 díky mylně přiznanému gólu , který vůbec nepadl .
Německý svaz nařídil zápas opakovat .
" Po přestávce jsme dostali náhodný gól , ale Bayern v útoku nemohl nic pořádného vymyslet .
V 55 . minutě unikal Witeczek , kterého jsem se snažil v souboji zastavit .
Když jsem však viděl , že míč je od něho už daleko a směřuje k našemu brankáři , přestal jsem .
Jenomže Witeczek se o mne šikovně otřel , upadl a já jsem dostal druhou žlutou kartu a tedy i červenou , " vypráví Kubík .
Hned z nařízeného přímého kopu dal Scholl druhou branku . . .
" A pak už jsme se vezli , do otevřené obrany jsme dostali tři góly . "
Bayern má tedy před posledním sobotním kolem opět o bod více než druhý Kaiserslautern .
To Norimberk má opačné starosti : " Abychom se stoprocentně zachránili , potřebovali jsme získat z posledních dvou zápasů aspoň bod .
V Mnichově se to nepodařilo , ale opakování zápasu nelitujeme , protože na skóre nám už nezáleží .
To máme stejně horší než Freiburg , se kterým bojujeme o záchranu .
Aspoň klub získal nějaké peníze , kterých je tady pořád málo .
Zisk z opakovaného zápasu se totiž dělí na polovinu . "
A v úterý se jistě nevydělalo málo .
Duel přenášela televize a v ochozech bylo 63 tisíc diváků ( což je více než u nás celková návštěva na dvou ligových kolech ) !
Na výsledku sobotního posledního kola bundesligy ( Norimberk hraje v Dortmundu , Freiburg v Duisburgu ) závisí i budoucnost třicetiletého Kubíka .
" Když se udržíme , tak mám smlouvu ještě na rok , jestliže sestoupíme , jsem volný .
Ovšem tady není nic jisté , nejsou peníze , a tak se může stát cokoliv .
Mne teď čeká trest , a tak už pro mě sezona skončila .
Do začátku června však budeme trénovat a hrát přátelské zápasy , " uzavírá Kubík .
Zítra v LN : Nejlepší platy jsou v pražských bankách - Finanční noviny
Školní rok začíná , potíže trvají
Do nového školního roku vstupují školy sice s novým ministrem , zato se starými potížemi .
Jak se včera zpravodajové MF DNES přesvědčili , školy mají víc starostí s penězi , úvazky a dalšími důsledky nedostatečné legislativy než s promýšlením tvůrčích přístupů k žákům .
Ceny se znovu dávají na pochod
DNES A PAK DO KONCE ROKU DOJDE KE ZVÝŠENÍ CEN NĚKTERÝCH SLUŽEB A ZBOŽÍ
Do konce tohoto roku je třeba počítat se zvýšením některých cen služeb a zboží .
Příčiny předpokládaného růstu cen lze rozdělit do dvou hlavních oblastí .
V první jde o zrušení nebo upravení centrální regulace cen u řady komodit .
V současnosti spadá do regulované oblasti asi pět procent cen , především jde o ceny surovin , uhlí atd .
Druhý důvod růstu cen , který se ovšem občanů jako přímých spotřebitelů dotkne rychleji , jsou úpravy některých tak zvaných zvláštních sazeb daně z obratu .
DEREGULACE A NOVÉ SAZBY OBRATOVÉ DANĚ
Deregulace cen má hlavní účel ve " znormálnění " cenových relací .
Liberalizací cen k 1 . lednu 1991 byly do normálu uvedeny především ceny přímo spotřebovaných výrobků , například potravin apod .
V oblasti regulace zůstalo přitom nemalé množství finálních výrobků , polotovarů i surovin .
Jejich ceny byly uvolňovány postupně v průběhu minulého i letošního roku , a to buď úplným rušením regulace , nebo upravováním ceny ( tedy jejím zvyšováním ) směrem k cenám tržním .
Jelikož jde především o surovinové zdroje , neprojevovaly se tyto změny v cenách spotřebních přímo , ale zprostředkovaně a často utlumeně .
Nicméně od dnešního dne se mění zvláštní sazby obratové daně .
Cílem tohoto opatření je napomoci naplňování státní pokladny .
Již od počátku roku totiž příjmová stránka rozpočtu prožívá poměrně vážnou krizi a právě výnosy ze zvláštních sazeb daně z obratu jí mohou pomoci .
Tuto daň v podstatě platí až přímý spotřebitel , tedy občan při nákupu různého zboží , její úpravu pocítíme na peněžence přímo .
Jak jsme již několikrát uvedli , změny datované k 1 . září se týkají především benzínu , cigaret a alkoholu .
O otázce benzínu píšeme na této stránce na jiném místě .
MOŽNOSTI RABATU ABSORBOVAT ZVÝŠENÍ DANĚ
Především kolem nových spotřebitelských cen cigaret se otevřela v posledních dnech diskuse .
Vysocí činitelé ministerstva financí a naposledy i ředitel akciové společnosti Tabák Kutná Hora totiž prohlásili , že prodejci si na tabákové výrobky uvalili takový rabat , že jsou schopni nynější zvýšení ceny z velké části absorbovat .
Úprava daně z obratu se přitom do ceny jedné krabičky cigaret bez filtru projeví asi 1.40 Kčs , v případě tuzemských cigaret s filtrem asi 2.30 Kčs a v případě dovozových výrobků asi 4.30 Kčs .
Jelikož v případě cigaret jsou plátcem daně výrobci , tyto částky se po 1 . září promítnou již do ceny , za kterou u výrobce ( v České republice a . s . Tabák ) nakoupí prodejci .
Nicméně podle našich informací od prodejců není jejich rabat nijak vysoký a jen výjimečně překračuje deset procent ceny .
Jen těžko se tedy dá předpokládat , že by byli v tomto rozpětí schopni zvýšení cen absorbovat .
Výrobce například prodává krabičku cigaret Petra za 13.80 Kčs , při rabatu necelých deset procent je pak prodejní cena asi 15 korun .
S novou sazbou daně bude prodejní cena výrobce zhruba 16.10 Kčs a těžko chtít od prodejců , aby ceny cigaret dotovali .
Spíše se dá předpokládat , že při mírném snížení rabatu na osm procent ( které přinese obchodníkovi zhruba stejnou částku jako deset procent z nižší ceny ) bude cena v prodejnách asi 17.30 Kčs .
O něco nižší hladina se dá očekávat u pouličních prodejců , kteří do svých rabatů nemusí započítávat vysoké nájemné z prodejních prostor .
Od dnešního dne je také vyšší daňové zatížení piva , a to o 10 haléřů na litr u desetistupňového a o 20 haléřů u dvanáctistupňového .
Daň na 1 litr čistého lihu vzroste o 10 Kčs , u litru rumu jde například o 4 Kčs .
VODNÉ A STOČNÉ
Druhou oblastí cen , která se ještě letos pohne nahoru , jsou deregulované ceny .
Podle výnosu ministerstev financí číslo 04 / 1992 se od dnešního dne upravují maximální ceny vodného a stočného pro maloodběratele .
Nová maxima , která místní úřady tam , kde jsou nižší náklady na výrobu pitné vody a zpracování odpadní vody , mohou snížit , jsou u vodného 5 korun za metr krychlový přivedené vody ( z minulé ceny 1.50 Kčs ) a u stočného ( odpad odvedený z domácnosti , minulá cena také 1.50 Kčs ) na 4 koruny za metr krychlový .
Nárůst ale nebude okamžitý , protože dříve , než začnou podniky vodovodů a kanalizací inkasovat za své služby nové sazby , musí provést odpočty u všech odběratelů .
A to potrvá údajně nejméně měsíc .
Od poloviny září lze počítat s placením určitých léků .
Od 15 . 9 . 1992 je totiž v platnosti oficiální seznam léků , které hradí sám pacient , ostatní léky budou dále dotovány státem , nebo hrazeny zdravotnickou pojišťovnou , popř . bude cena určena kombinací .
Pravděpodobně od počátku října budeme dráže i telefonovat .
Předpokládá se nově zavedení 6 minutového impulsu ( cena 1.50 Kčs ) v místním styku pro uživatele stanic , 2 korun pro veřejnou telefonní síť .
V témž měsíci budeme poprvé " za víc " kupovat síťové jízdenky v Praze ( 200 korun měsíční jízdenka , 500 čtvrtletní , 1700 roční , 70 pro základní školy , 80 pro VŠ a SŠ ) , dopravní podniky upozorňují i na zvýšení předprodeje 25 jízdenek pro jednotlivou jízdu ( 75 korun pro metro a tramvaj ) a turistických jízdenek ( z 25 korun na den na 30 korun na den ) .
Je pravděpodobné , že ceny místní dopravy se pohnou i v jiných oblastech .
Ode dneška se mimochodem upravují ceny lehátkových a lůžkových lístků ve vnitrostátní železniční dopravě , a to maximálně o 20 a 30 korun .
Vzhledem k systému předprodejů se však opravdové změny dají čekat až v polovině září .
CO SE STANE 1 . LEDNA 1993
Tolik tedy předpokládané letošní pohyby cen .
Shrnuli jsme však pouze přímé změny , k některým dílčím pak velmi pravděpodobně přistoupí výrobci , kteří přehodnotí své výrobní náklady ve spojení s rostoucími cenami výrobních vstupů ( například právě vody , její ceny pro velkoodběratele byly upraveny již od července ) .
Určité změny mohou nastat spolu s deregulací maximální ceny černého prachového uhlí pro energetické účely a s deregulací cen sortimentu odvětví hutnictví železa , ale tyto změny občan prakticky ani nepostřehne .
K dalšímu zatížení naší kapsy by mělo dojít až počátkem příštího roku , a to v maloodběru elektrické energie o 40 procent a zvýšeny budou pravděpodobně i poštovní tarify , a to podle návrhu asi o 140 procent .
Od ledna také vejde v platnost nová daňová soustava , která zatěžuje větší daní nemovitosti , ale i např . potraviny ( 5 % daň z přidané hodnoty ) .
Odhady dopadu nové daňové soustavy na ceny se však velmi liší .
Některé prameny uvádějí zhruba 5 procentní růst spotřebitelských cen , jiné uvažují až o 14 procentech .
Úspěch není hřích
STO PLUS STO OSOBNOSTÍ ČESKÉHO NÁRODA V TELEVIZNÍCH DOKUMENTECH
GEN čili Galerie Elity Národa , tak zní pracovní název ojedinělého projektu soukromého studia FEBIO , respektive jeho zakladatele a ředitele , známého režiséra FERO FENIČE .
Zahrnuje sérii dokumentárních portrétů stovky osobností , reprezentujících elitní potenciál českého národa konce 20 . století ve všech sférách - od politiky , umění , vědy a sportu přes bankovnictví , právo , medicínu až po soukromé podnikání . . . " . . . a zároveň i stovku osobností filmařských , tedy těch , kteří budou stát za kamerou , " říká Fero Fenič .
" Je zřejmé , že každý výběr je nutně subjektivní , proto nemáme nic na způsob pořadovníku či odborné komise , která by sestavila žebříček a hlásila , že ten a ten jim vychází bohužel až jako stý první .
Třicet , čtyřicet jmen je naprosto jasných - chtěli jsme zahájit symbolicky 28 . října profilem Václava Havla , ale začneme až od ledna 1993 , protože jen tak máme záruku stálého vysílacího času - a o dalších spolurozhodují režiséři .
Oslovili jsme lidi vesměs známé , zajímavé a talentované ( mj . Jireš , Špáta , Vihanová , Vorel , Němec , Císařovský , Pavlásková , Svěrák , Chaun , Kačírek , Koutecký ) s tím , že každý měl zároveň navrhnout " svůj objekt " , hrdinu portrétu , který by rád osobně natočil .
Vzniká tak zároveň přirozená selekce : jestliže dejme tomu čtyři tvůrci nezávisle na sobě projeví zájem o Jiřího Kiliána , potvrzuje se , že jeho jméno je na našem předběžném dramaturgickém " seznamu " zřejmě právem . "
Slovo " elita " se ovšem v Československu stále ještě chápe trochu pejorativně , jako podezřelá kategorie samozvaně privilegovaných . . .
" Vím , a je to směšné :
vždyť každý jiný národ si své osobnosti hýčká , pyšní se jimi , a český stát právě v současné době potřebuje sebevědomí dvojnásob .
Lidé jsou unaveni , skeptičtí , a v našem cyklu uvidí inspirační příklady , nositele skutečných hodnot , vůle , energie - a úspěchu .
Proč ne , vždyť úspěch není hřích , naopak : jedině s úspěšnými vzory se můžeme poměřovat a zlepšovat tak sami sebe .
Zní to paradoxně , nicméně až dosud jsem nosil nálepku věčného kritika a GEN je vlastně můj první čistě pozitivní projekt .
Zdůrazňuji ovšem , že nepůjde o oslavné plakáty ani encyklopedická hesla .
Základní koncepce zní : jeden den s dotyčným člověkem aneb obraz toho , jak žije , myslí , z čeho vychází jeho potenciál , prostě vše , co ve slovníku nenajdete .
A rozsah činí pouhých čtrnáct minut , tedy - podle výzkumů - přesně čas adekvátní soustředěnému lidskému vnímání .
Což autoři našich hodinových televizních veledokumentů jaksi neberou na vědomí .
Velkolepý projekt potřebuje velké peníze , počítáte nadále se sponzory ?
Situace se trochu změnila : původně jsme opravdu oslovovali instituce , které by mohly mít na konkrétním portrétu zájem - třeba u spisovatelů jejich kmenová nakladatelství apod .
Odezva většinou byla nad všechna očekávání , zdá se , že účelové ( a účelné , když počítáte se současným zvýšením televizních sazeb za reklamu ) sponzorování se u nás začíná brát vážně .
Pak ovšem do hry vstoupila sama obrazovka , respektive ředitel České televize Ivo Mathé , který nám nabídl , že celý projekt koupí tzv . " na klíč " ;
považuje za svou povinnost ambiciózní záměr podpořit .
Má to své výhody , především záruku atraktivních vysílacích časů v pravidelném týdenním intervalu , i možné nevýhody : bojím se trochu , aby projekt slibně světových parametrů nezůstal po česku " při zemi " , především z finančních důvodů .
Snad se dohodneme , že alespoň v případě natáčení v zahraničí se sponzoringu nevzdáme .
Prozradíte další " elitní " jména ?
Zatím raději ne - jen tolik , že po Kačírkově Václavu Havlovi bude následovat Václav Klaus , jehož portrét si pokládám za čest natočit sám .
Kapky neoprávněně
Praha -
Žádnými orgány ČR nebyly Béresovy kapky Plus schváleny , a jejich uvedení na český trh je tedy neoprávněné .
Sdělil to včera hlavní hygienik ČR Jaroslav Kříž .
Podle jeho prohlášení nejsou žádné průkazné důkazy o příznivém účinku Béresových kapek na průběh onemocnění .
Případný pokus o léčení těmito kapkami může podle J . Kříže znamenat ohrožení nemocného zanedbáním účinné léčby .
K tomuto závěru podle jeho slov dospěla vědecká rada ministerstva zdravotnictví ČR .
Boj s požárem nedaleko Bratislavy byl tvrdý
tenis
SAN DIEGO : Capriatiová -
Martinezová 6 : 3 , 6 : 2 .
Američanka dosáhla za 63 minut první turnajové vítězství v tomto roce .
SCHENECTADY : Senzační cestu Australana Morgana z kvalifikace až do finále ukončil Ferreira výhrou 6 : 2 , 6 : 7 , 6 : 2 .
Finále žen : Rittnerová - Schultzová 7 : 6 , 6 : 3 .
NEW YORK : V předvečer tenisového mistrovství USA se konal exhibiční turnaj , jehož výtěžek byl věnován nadaci Arthura Ashe k boji proti viru AIDS .
Jak známo , tento bývalý skvělý tenista se nakazil AIDS při transfuzi krve .
Ashe s rodinou na stadiónu Louise Armstronga nechyběl , stejně jako Courier , John McEnroe , Agassi , Selešová , Grafová , Navrátilová , starosta města Dinkins či televizní komentátor Mike Wallace .
SYDNEY : Dlouholetý kapitán australského tenisového družstva v Davisově poháru Neal Fraser ( 58 ) byl znovu potvrzen v této funkci i na příští rok .
Rozhodl o tom výsledek hlasování předsednictva australské tenisové federace .
Druhý kandidát John Alexander ( 41 ) , který po ústupu ze slávy australských tenistů také přicházel v úvahu , připustil , že se o funkci kapitána bude ucházet i příští rok .
MONTE CARLO : Korda si vítězstvím na turnaji v Long Islandu polepšil pouze bodově , nadále mu však patří ve světovém žebříčku šestá příčka .
co se stalo ve světě fotbalu
PAPIN SI NEROZUMĚL S GULLITEM .
Nedělní utkání o italský Superpohár nedočkavým domácím příznivcům potvrdilo , že začíná sezóna i ve fotbalovém ráji na Apeninském poloostrově .
AC Milán ( ligový mistr ) porazil na stadiónu Giuseppe Meazzy pohárového vítěze z Parmy 2 : 1 brankami van Bastena a Massara .
Za hosty těsně před přestávkou vyrovnával z penalty člen týmu italských mistrů Evropy Melli .
Milánský tým plný hvězd první velikosti nenadchl , přestože trenér Capello představil útok snů Gullit , Papin , van Basten .
Zápas však nedohrál , Gullit si nerozuměl s Papinem a o přestávce zůstal v kabině , v 70 . minutě se šel svlékat Papin .
Zdá se , že největším problémem trenéra bude najít optimální sestavu .
Mimochodem , na lavičce zůstaly i takové hvězdy jako Rijkaard , Savičevič a Boban .
BAYERN SPÍ NA PALANDÁCH .
V Německu pokračoval ve vítězném tažení Bayern Mnichov i v zápase s drážďanským Dynamem .
K výhře 3 : 1 položil základ gólem brazilský obránce Jorginho , který přišel v létě z Leverkusenu .
Lothar Matthäus , který se vrací z angažmá v Itálii , byl zatím jen mezi diváky .
Očití svědkové ovšem tvrdí , že při tréninku je skvělý .
Sám kapitán mistrů světa však prohlásil , že nechce návrat k zápasům po zranění kolena uspěchat .
Ještě snad drobnost svědčící o přístupu nového trenéra Ribbecka k týmu .
První co udělal , že místo luxusního hotelu tráví hráči soustředění před zápasy v daleko skromnějším prostředí .
Hráči spí v pokojích s palandami a sprchy jsou společné na chodbě !
BETON LÉTAL V LYONU .
Ve francouzské lize byla ostuda po nerozhodném souboji Lyonu s Olympiquem Marseille .
Po utkání , v němž hosté vyrovnali v poslední minutě , se fanoušci pomstili .
Zasypali soupeře nejrůznějšími předměty , mezi nimiž byly i kusy betonu .
ROBSON LITUJE ?
Krušné chvíle prožívá na lavičce Sportingu Lisabon anglický trenér Bobby Robson , a možná , že už lituje toho , že v létě odešel z Eindhovenu .
V prvním kole jeho svěřenci uhráli doma s nováčkem z Tirsense jen bezbrankovou remízu , ve druhém je na hřišti Salgueiros dokonce prohráli .
Studium pro detektivy
Poděbrady ( sch ) -
Soukromou školu pro budoucí pracovníky civilněbezpečnostních a detektivních služeb otevírá dnes v Poděbradech agentura Izros .
Jak řekl včera ředitel školy Jaroslav Žáček , jedná se o jednoleté pomaturitní studium pro absolventy středních škol , během něhož studenti získají úplné střední vzdělání v oboru bezpečnostních a detektivních služeb .
O studium byl velký zájem , v přijímacích pohovorech bylo vybráno 50 uchazečů .
Absolventům je agentura schopna zajistit po skončení školy i pracovní uplatnění .
Chladnější vzduch
Horký srpen se s námi v závěru minulého týdne loučil tropickými teplotami přes 30 stupňů .
V pátek byl teplotou 33.3 st . C překonán rekord 31.7 z roku 1807 , v sobotu teplotou 34.4 rekord 32.2 téhož roku .
Zajímavý teplotní kontrast , způsobený studenou frontou , byl zaznamenán v neděli , kdy v Karlových Varech vystoupila teplota už jenom na 21 stupňů , zatímco Ostrava hlásila ještě 34 st . C .
Hluboká tlaková níže severně od britských ostrovů bude v tomto týdnu příčinou dosti výrazné změny atmosférické cirkulace nad Evropou .
Místo tropického jižního až jihozápadního proudění lze očekávat příliv chladnějšího vzduchu od západu z Atlantského oceánu .
V tomto týdnu se očekává polojasno , na frontách oblačno až zataženo s deštěm , místy i bouřkami , noční teploty 12 až 6 , denní maxima 20 až 25 , koncem týdne pravděpodobně ochlazení , možná i pod 20 st . C .
Maďarsko by mohlo být v čele procesu uznání Slovenska
TVRDÍ TO DIPLOMAT IVÁN BÁBA
Budapešť -
" Pokud vedení samostatného Slovenska bude akceptovat principy tvořící základ evropské politické spolupráce , potom nebudou žádné překážky pro uznání Slovenska evropským i světovým společenstvím .
Maďarsko může být dokonce i v čele tohoto procesu . "
Řekl to představitel ministerstva zahraničí Iván Bába v souvislosti se středeční návštěvou šéfa maďarské diplomacie Gézy Jeszenszkého v Bratislavě .
Rozhovor zveřejnil list Magyar Hírlap .
Odmítl názor , že pokud by Maďarsko uznalo Slovensko jako první , znamenalo by to " příznivější podmínky pro prosazení některých jeho požadavků vůči Slovensku " .
" Vzájemné vztahy se začínají budovat teprve nyní a my se nesnažíme vyvíjet žádný tlak na slovenskou vládu , " zdůraznil Iván Bába .
Znepokojení v Moskvě nad osudem Kuril JEJICH PŘEDÁNÍ BY PRÝ OSLABILO BEZPEČNOST RUSKA
Tokio -
Velení ruských ozbrojených sil je znepokojeno možným předáním čtyř jihokurilských ostrovů Japonsku , neboť by to podle jeho názoru oslabilo bezpečnost Ruska v této části světa .
Uvedl to velitel amerických ozbrojených sil v Tichomoří Ch . Larson .
Ruské velení se podle Larsona také obává , že předáním ostrovů Japonsku Rusko ztratí kontrolu nad průlivy vedoucími z Ochotského moře k oceánu .
Má obavy rovněž z toho , že tento krok může vyvolat vlnu územních nároků vůči Rusku ze strany dalších států .
Rusko - japonský spor o jihokurilské ostrovy , který zatím brání normálnímu rozvoji vzájemných vztahů a uzavření mírové smlouvy mezi oběma zeměmi , má být předmětem jednání ruského prezidenta Jelcina v Japonsku v polovině září .
V rámci přípravy tohoto jednání bude o této problematice s ruskými představiteli jednat japonský ministr zahraničí Vatanabe , který je teď v Moskvě .
Larson , který v polovině srpna navštívil ruský Dálný východ , také uvedl , že možnosti rychlého vojenského reagování Ruska se v této oblasti snížily .
Stěpanakert terčem náletu , srážky v celém Karabachu DOHODNUTÉ PŘÍMĚŘÍ PORUŠENO
Stěpanakert -
Ázerbájdžánské letectvo včera znovu bombardovalo správní středisko Náhorního Karabachu Stěpanakert .
Podle karabašských zdrojů bylo na město svrženo 15 až 20 leteckých pum .
Arménské domobraně se podařilo jeden letoun sestřelit .
Útok si vyžádal lidské oběti , ale počet mrtvých a raněných zatím není znám .
Včera o půlnoci mělo vstoupit v platnost zastavení palby , na němž se dohodli minulý týden v Alma - Atě ministři zahraničí Arménie a Ázerbájdžánu .
Boje pokračovaly s neztenčenou silou jak na arménsko - ázerbájdžánské hranici , tak v Náhorním Karabachu , arménské enklávě pod ázerbájdžánskou správou , který je příčinou a ohniskem letitého konfliktu .
Do smutné statistiky sektářského násilí v Severním Irsku přibyla už 3001 . oběť
Proč se asi Vlámům ze spleti našich státoprávních problémů zalíbila domnělá vykutálenost Čechů ?
Příbuzní oplakávají v Dušanbe Nurula Chuvajdullajeva , tádžického generálního prokurátora , který byl koncem srpna zavražděn dvěma neznámými muži
zeptali jsme se ing . IVANA PILIPA , ekonomického náměstka českého ministra školství ( KDS ) : Česká vláda počítá se zvážením spoluúčasti občanů na financování vysokého školství , ministerstvo školství to dokonce navrhuje u škol středních .
Doporučíte změnu ústavy , která dosud zaručuje bezplatné vzdělání ?
" Bezplatné vzdělání , jež bylo jednou z deklarovaných vymožeností dřívějška , je iluzí .
Školství je financováno prostřednictvím daní každého z nás .
Hledáme nový systém toku finančních prostředků ze státní pokladny .
Připravované změny v žádném případě nebudou znamenat , že každý , kdo se dostává na školu , bude připlácet .
Pro tento školní rok není změněno nic , uvažuje se však o systému školného a půjček u vysokoškoláků , zazněly úvahy o podílu na placení středního odborného školství .
U škol základních se školným rozhodně nepočítáme . "
Taková shoda okolností
analýza
Taková shoda okolností
Změny zvláštních sazeb daně z obratu vstoupily v platnost včera .
Týkají se alkoholu , cigaret a benzínu .
Nás nyní budou zajímat cigarety .
Jak již bylo mnohokrát řečeno , daňové zatížení jedné krabičky se zvyšuje o 1.40 Kčs u tuzemských značek bez filtru , o 2.30 Kčs u tuzemských značek s filtrem a konečně o 4.30 Kčs u dovážených cigaret .
To je část problému .
Od stejného dne platí ale také nový ceník dominantního výrobce cigaret v ČR - a . s . Tabák .
Pokud odečteme vliv nové sazby daně , pak pro velkoodběratele vzrostla cena jedné krabičky Petra z 13.70 Kčs na 15 korun , se započtením daně ( tu odvádí přímo producent ) na 17.30 .
Obzvláště zajímavý je ale ten první údaj , zvýšení ceny výrobce .
Jen těžko lze a . s . Tabák podezírat , že by své zvýšení načasoval schválně do stejného okamžiku , kdy státní úřady provedly úpravy v sazbě daně z obratu .
O změnách v ceníku věděli velkoodběratelé již asi tři týdny , oznámení o nových sazbách přišlo přece jen o něco později .
Nicméně shoda je to velmi podnětná .
Bohužel pravděpodobně především pro řady a řady dalších dominantních výrobců v České republice , kteří při ní nemohou nepřijít na lákavou myšlenku : Od 1 . ledna příštího roku vstoupí v platnost nová daňová soustava , která cenami řádně zahýbá .
Podobně jako nyní při výrazném zvýšení cen cigaret , kdy úpravy výrobce jsou pro občana zastíněny růstem daní , mohou po 1 . lednu mnozí dominantní producenti předpokládat , že své zvyšování cen zamaskují odkazy na změny v daňovém systému .
Je nutno připomenout , že domácí výrobci jsou před nebezpečím konkurence dovozového zboží do značné míry chráněni kursem koruny vůči konvertibilním měnám , který importy výrazně zdražuje .
Případ , věřme že náhodného kroku a . s . Tabák , by pak mohl být prvním kamínkem laviny hrozící prudkým růstem spotřebitelských cen a následně také inflačním vývojem .
Především v první době zmatků kolem nové daňové soustavy proto budou příslušné státní úřady , především Úřad pro hospodářskou soutěž ( v té době již zřejmě bude ministerstvem ) , postaveny před nelehký úkol .
Dát dominantním i ostatním výrobcům ( mezi těmi druhými mohou například vznikat neveřejné kartelové cenové úmluvy ) jednoznačně najevo , že přinejmenším v období prudkých změn sleduje cenovou politiku hospodářských subjektů velmi pečlivě .
A snad i s příslušnou dávkou nedůvěry .
servis Pátý ročník tradičního semináře Současná maďarská filmová tvorba se koná v pražském Maďarském kulturním středisku ve dnech 4 . - 6 . září .
Na programu ( od 17 hodin ) jsou mj . nejnovější snímky režiséra I . Szabó Milá Emo , drahá Bětko a Setkání s Venuší či titul režiséra A . Lukátse Tři sestry , jehož tvůrce se semináře osobně zúčastní .
Na největších varhanech v Československu hrají ode dneška až do 14 . září v Olomouci účastníci 24 . ročníku Mezinárodního varhanního festivalu .
V chrámu sv . Mořice se představí umělci z ČSFR , Rakouska , Španělska , Švýcarska a USA , kteří přednesou skladby J . S . Bacha , M . Regera a dalších skladatelů .
Výstava Experimentem k poznání , instalovaná k 400 . výročí narození J . A . Komenského , je v Národním technickém muzeu pro velký úspěch prodloužena do 30 . září .
Přední zpěvák slovenské rock - popové scény Richard Müller vystoupí se svým recitálem 4 . září od 19.30 hod . v pražském Domě slovenské kultury .
Nový předseda báňského úřadu Ostrava ( mý ) -
Novým předsedou Obvodního báňského úřadu v Ostravě se včera stal Tomáš Šmolka , dosavadní pracovník tohoto orgánu .
Úřad vykonává státní báňskou správu zejména nad uhelnými doly Ostravskokarvinského revíru .
" V oblasti útlumu prověřím zejména přesné dodržování všech požadavků stanovených současným horním zákonem , " řekl Tomáš Šmolka po svém jmenování .
jak bude ?
POČASÍ : Dnes bude v ČR oblačno , místy přeháňky .
Teploty v noci 10 až 7 st . C , přes den 17 až 21 st . C .
V SR jasno až polojasno , noční teploty 13 až 9 , denní 20 až 24 st . C .
Slunce vychází ve čtvrtek v 06 : 18 a zapadá v 19 : 39 hodin .
Měsíc vychází ve čtvrtek ve 14 : 28 , zapadá ve 22 : 36 hodin .
REKORDY DNE : Nejvyšší teplota 31.5 st . C v roce 1781 , nejnižší 6.9 v roce 1928 .
Dlouhodobý teplotní normál je 17 st . C .
SLUNEČNÍ AKTIVITA : Erupční aktivita je slabá , geomagnetické pole klidné .
TURISTICKÉ OBLASTI : Londýn -
Vlajka zdarma
Účastníci zájezdu pořádaného fotbalisty Boby Brno na nedělní ligové utkání do Trnavy obdrží zdarma klubovou vlajku v hodnotě 200 Kčs !
Cena zájezdu je přitom pouhých 75 Kčs .
Zájemci se mohou hlásit v CK Jedotour v OD Prior .
Případ Dressler uzavřen
Případ nejúspěšnějšího čs . cyklotrialisty Josefa Dresslera se dočkal svého rozuzlení .
Dva nejlepší čs . jezdci Josef Dressler a Libor Karas se zúčastnili prvního závodu mistrovství světa v Japonsku přes zákaz sportovní komise cyklotrialu .
Na další sankce této komise reagoval Dressler startem s anglickou licencí .
Disciplinární soud v čele s bývalým vynikajícím závodníkem na ploché dráze Petrem Ondrašíkem prokázal sportovního ducha , zrušil rozhodnutí SK cyklotrialu o zákazu startu Dresslera a Karase a Dresslerovi byla vyslovena výtka jako nejnižší disciplinárně možný trest za porušení článku 03 řádu BTIU , protože startoval s anglickou licencí za Velkou Británii bez souhlasu federace .
Soud zde přihlédl ke skutečnosti , že přes podané odvolání Dresslera , jež mělo odkladný účinek , nebralo vedení čs . výpravy tuto skutečnost na zřetel .
Tahače a country v Mostě
Řev tahačů a country hudba budou od pátku do neděle znít na mosteckém autodromu při prvním mezinárodním závodu svého druhu u nás - Truck Prix Czechoslovakia ' 92 .
Ve třech divizích , rozdělených podle obsahu motoru , by se mělo utkat dvacet tahačů řízených evropskou jezdeckou špičkou .
A mezi ní i čs . závodníci : v divizi I František Vojtíšek a Bohumil Křesťan , v divizi II Karel Patočka ( všichni na Liazu ) .
Ze zahraničí budou chybět někteří britští jezdci , kterým už letos neplatí slevy u lodních společností a převoz jejich vozidel z ostrovů by byl velmi nákladný .
Součástí Truck Prix je také country festival , který se bude odehrávat na diváckém svahu autodromu a na stadiónu Baníku Most .
Nepřijede však původně ohlášený americký zpěvák Johny Cash , který si podle pořadatelů kladl neúměrné podmínky a jeho agentura prý přistupovala k jednání velmi liknavě .
Začala likvidace tanků
Pokračování ze str . 1
Nadbytečná vojenská technika - 1769 bojových a 67 mostních tanků , 2437 obrněných transportérů , 2214 dělostřeleckých systémů a 98 bojových letounů - byla soustředěna na deseti místech státu a do 17 . listopadu 1995 se jí armáda musí zbavit .
Předpokládá se její úplné zničení , ale - jak nám včera potvrdil ministr Moravčík - počítá se i s případným prodejem do zahraničí .
Likviduje se nejdříve nejstarší technika , stroje novější přijdou na řadu později .
Nejmodernější zbraně , např . tanky T 72 a letadla MiG - 29 , z armádní výzbroje vyřazeny nebyly .
V Novém Jičíně se ve šrot promění tento měsíc 25 a v dalších měsících vždy 50 tanků .
Cena za rozebrání a rozřezání každého kusu je 68000 korun .
Šéf vyzbrojování Čs . armády generálmajor Oldřich Barák nechtěl zatím hovořit o tom , na kolik likvidace vojenské techniky čs . rozpočet přijde .
Bude záležet na ceně , za niž se podaří prodat kovový šrot v příštích letech , ale i na tom , zda se najdou kupci , např . na tankové motory a podvozky .
V novojičínském Vojenském opravárenském podniku nyní využívají tankové podvozky pro výrobu speciálních těžkých protipožárních vozidel , která je možné ovládat na dálku .
Jeden tento stroj byl v pondělí poslán proti lesnímu požáru u Malacek .
Děti na místa vojáků
UBYTOVNA PO REKONSTRUKCI ZDRAVOTNĚ POSTIŽENÝM
Brno ( kar ) -
Dnem otevřených dveří byl v Brně zahájen provoz ve čtyřpodlažním objektu bývalé vojenské ubytovny v ulici Terezy Novákové , která po rozsáhlé rekonstrukci za téměř jedenáct miliónů korun od včerejška slouží sociálním účelům .
Do prvních dvou podlaží se nastěhovalo 36 dětí z Ústavu sociální péče ( ÚSP ) pro tělesně postiženou mládež , který zde zřídil pro své svěřence i zvláštní mateřskou a základní školu .
" Toto odloučené pracoviště řeší náš akutní problém s umístěním dětí s kombinovanými vadami , " řekl nám včera ředitel ústavu Jiří Podlucký .
" Horší bude vypořádat se s dvoumiliónovým dluhem , který máme u dodavatele , neboť během dvouleté adaptace se upravoval projekt a značně podražil materiál .
Oceňujeme pochopení Vojenských staveb , které adaptaci i přesto včas dokončily . "
Do zbývající části budovy se do týdne nastěhuje ještě 24 mentálně postižených dětí a v nejvyšším patře najdou zázemí v 13 garsonkách osamělé matky s dětmi .
Tato dvě zařízení spravuje Městský ústav sociálních služeb , který se dělí o užívání budovy s ÚSP .
Armáda nedostává protitankové rakety
ZBROJOVKY POZASTAVILY VÝROBU A ŽÁDAJÍ SPLACENÍ DLUHŮ
Už od jara nedostává Čs . armáda protitankové řízené střely ( PTŘS ) , kompletované v ZVS Dubnica .
Adast Adamov , a . s . , výrobce mechanických dílů raket , totiž k 31 . březnu pozastavil dodávky dubnické zbrojovce , která je není schopna platit .
" ZVS Dubnica nám za letošní dodávky dluží sto miliónů , koncem měsíce bude navíc splatná směnka za 34 miliónů , kryjící dluh z roku 1991 .
Neplatí nám , protože jim zase neplatí armáda , " uvedl generální ředitel Adastu Jan Došek .
Podle něho Adast , vyrábějící a vyvážející polygrafické a ofsetové stroje , není na vojenské výrobě závislý a může ji bez větších problémů rychle opustit .
Stát ovšem drží tzv . zlatou akcii podniku ( se zvláštními právy ) , a má tak monopol rozhodnout o ukončení vojenské výroby .
Adast si proto nemůže dovolit výrobní kapacity a dělníky přesměrovat na civilní produkci , i když k 31 . 3 . přestal díly pro PTŘS vyrábět .
Na nevyužitých zařízeních a budovách váznou další náklady , včetně mezd pro 70 dělníků .
V dopise ministru obrany Imrichu Andrejčákovi z 25 . srpna vedení Adastu zdůrazňuje , že " nemůže z civilních výrobních oborů hradit problémy vzniklé ve výrobě speciální techniky a dostát závazkům vyplývajícím z akcie se zvláštními právy " .
Armáda zatím nemá čím platit dodávky raket , ale trvá na jejich výrobě .
Vedení Adastu i ZVS Dubnica to na jednání 4 . srpna v Adamově znovu zdůraznili zástupci ministerstva obrany .
ČSA argumentuje tím , že se snižováním počtu tanků ve výzbroji armády roste význam obranných zbraní a jedině PTŘS představují účinnou zbraň proti tankovému útoku protivníka .
Zajištění dodávek raket se ostatně mělo stát podle usnesení předsednictva Čalfovy vlády č . 66 / 90 součástí rozvojové strategie čs . ekonomiky do roku 1992 .
Pokud dnešní zásoby raket klesnou pod kritickou hranici , může to ohrozit obranyschopnost .
O kritické situaci v dodávkách a financování výroby protitankových řízených střel má dnes jednat federální vláda .
Tzv . Reniana
Čtyři obrazy jsou představeny v pražském Šternberském paláci v rámci přehlídky nazvané Reniana .
" Jenom čtyři obrazy ?
zeptáte se možná a odpovíte si : " Tak jakápak výstava ! "
Jistě , zvykem bývá pověsit jich mnohem , mnohem více , leč v tomto případě jde o cosi jiného : ty malby souvisejí s tvorbou Guido Reniho , italského mistra , který byl ve svém vrcholném období podle mnohých zasvěcených považován za nejlepšího ve své zemi .
Vysoká kvalita zde tudíž střídá jindy běžnou kvantitu .
Guido Reni ( 1575 až 1642 - letos vzpomínáme 350 . výročí jeho úmrtí ) byl vynikající figuralista precizního stylu .
Prezentované malby to pochopitelně potvrzují .
Přičemž dlužno poznamenat , že pouze tři z nich jsou vskutku Reniho díly .
Autorem Sebevraždy Lukrécie je totiž Francouz Simon Vouet , nicméně k tomuto poznatku se došlo teprve před patnácti lety , kdy se stal obraz majetkem Národní galérie .
Svědčí to o silném vlivu malířově i na takovou osobnost , jakou bezesporu Vouet byl .
( Mimochodem , jako " důkaz " v podobném smyslu obraz fungoval i na reprezentativní výstavě Guido Reniho ve Frankfurtu před čtyřmi roky . )
Těžištěm expozice jsou tedy Nessos a Déianeira , Salome s hlavou Jana Křtitele a Svatý Josef s Ježíškem .
Malby zpracovávají klasická témata výsostně ušlechtilým způsobem , kde řemeslná bravura jde ruku v ruce se schopností postihnout duchovní hloubku příběhů odehrávajících se na plátně .
Ale především : jsou to prostě krásné artefakty , které nepodléhají vrtkavým módám .
K výstavě byl vydán katalog , v němž jsou obrazy reprodukovány ( soutisk barev bohužel příliš originálům neodpovídá ) a doplněny podrobnými údaji o jejich osudech .
Výstava je otevřena až do 4 . listopadu .
VOJENSKÁ TECHNIKA byla nasazena na pomoc požárníkům , kteří se již několik dní potýkali s požárem v lesích u Katovic v Polsku .
Tanky hloubí příkopy , které mají bránit případnému dalšímu šíření ohně .
Jihoafrická ekonomika v depresi
POLITICKÁ NEJISTOTA A KRIZE HOSPODÁŘSTVÍ
Po dlouhém období neustálého růstu cen akcií zaznamenává johannesburská burza v těchto dnech dlouho předvídaný pokles .
Politické nejistoty a hospodářská stagnace způsobily , že celkový index klesl o 17 procent ( z vrcholu 3749 v červnu 1992 na 3126 v posledním týdnu srpna ) .
Průmyslová produkce klesla o plných 14 procent .
Několik posledních měsíců nedávalo důvod ke zvláštní důvěře v hospodářství JAR .
Politická stagnace , květnové opuštění debat o ústavě , masakr v Boipatongu uprostřed června a nedávné masové akce Afrického národního kongresu s odbory COSATU a Komunistické strany Jižní Afriky zahnaly zemi do nejhorší politické krize od doby propuštění Nelsona Mandely z vězení v únoru 1990 .
Ruku v ruce kráčí i krize ekonomická .
Hospodářství je v depresi a již od června jihoafričtí národohospodáři nepochybují , že stagnace ekonomiky potrvá .
Navíc letos bylo nejhorší sucho v tomto století .
Podniky potvrzují předpovědi expertů .
Příkladem je oznámení přední firmy de Beers , která kontroluje světový trh diamantů , že " podstatné snížení dividendy je nejvýše pravděpodobné " .
Je mnohaletou pravdou na johannesburské burze , že když firma tohoto kalibru kýchne , ostatní podniky dostanou rýmu .
KAREL SMRČKA , Pretoria
Ministr Dyba jednal v Londýně
VÝVOJ ČESKÉ EKONOMIKY JE NADĚJNÝ
Londýn -
Za nejhorší variantu dalšího vývoje v Československu včera označil český ministr pro hospodářskou politiku a rozvoj Karel Dyba pokračování současného nefunkčního federativního státoprávního uspořádání .
Na londýnské schůzce s českými a slovenskými obchodníky řekl , že slovenské úsilí o emancipaci spojené s vlastní mezinárodní subjektivitou nelze ideologicky vymezovat a je třeba je přijmout nezávisle na ideologických schématech .
Za hlavní úkol pro nejbližší období označil okamžité uzavření dohody o celní a měnové unii , která však , jak uvedl , předpokládá oboustrannou dobrou vůli .
Hospodářský vývoj v českých zemích označil K . Dyba za nadějný , neboť například výsledky ve stavebnictví jsou podle jeho slov lepší než v prvním pololetí loňského roku a zlepšuje se i průmyslová produkce .
Odstávka výroby je v dohledu
VE ŠKODĚ PLZEŇ JEŠTĚ NENÍ ZCELA JASNÉ , KDO ZŮSTANE BEZ PRÁCE
Ačkoliv se ke včerejšku v plzeňské Škodovce nic nezměnilo na rozhodnutí , že v rámci řízené odstávky výroby zůstane od příštího týdne doma 2200 zaměstnanců a dalších téměř 1300 bude muset ve strojírenském gigantu ukončit pracovní poměr , zdaleka ještě nebylo ve všech případech jasné , koho konkrétně a za jakých podmínek se tvrdá opatření dotknou .
" V jednotlivých závodech se o podrobnostech s lidmi právě jedná .
Stále platí , že odstávka začne mezi 28 . zářím a 1 . říjnem , a pořád existují dvě varianty , že by lidé v odstávce mohli dostávat 60 nebo 100 procent mzdy .
Zaměstnanci , kteří opustí Škodovku po vzájemné dohodě třeba už k 1 . říjnu , dostanou pět platů , " řekl nám personální ředitel a . s . Škoda , koncern , Plzeň Ladislav Vltavský .
" Nechceme , aby odstávka v celé a . s . Škoda byla zahájena dřív , než budou ve všech závodech zajištěny stejné podmínky .
To znamená , že nepřipustíme , aby někde v odstávce brali stoprocentní plat a jinde jen 60 procent , " dodal předseda škodováckého výkonného výboru rady odborářských předsedů Jan Mádr .
" Vedení závodu rovněž musí lidem zcela jasně říci , co je čeká po skončení odstávky .
Odmítáme protahování nejistoty .
Jestliže někdo nemá mít práci i po odstávce , ať se to dozví hned , ať dostane možnost odejít s pěti platy a hledat si jiné místo . "
V líčení dramatických situací s odchody škodováků se poněkud zapomínalo na skutečnost , že ve strojírenském gigantu stále zůstává kolem 350 volných míst .
" Kupříkladu závod Ejpovice projevil zájem dokonce o 150 pracovníků , " uvedl Ladislav Vltavský .
" Mnozí lidé se však rekvalifikovat nechtějí , třebaže možnosti jsou .
Ve Škodovce nabízíme dvě desítky rekvalifikačních programů . "
tipy Dnes
Johannes Brahms : Symfonie číslo 2 -
Zatímco na první symfonii pracoval Brahms dvacet let , druhou složil během jediného léta .
Na nahrávce Supraphonu , která obsahuje ještě Brahmsovy variace na Haydnovo téma , podává skvělý výkon Česká filharmonie s dirigentem Jiřím Bělohlávkem .
Barokní opera bratří Formanů -
Bratři Petr , Matěj a Hugo Formanové si upravili klasickou zpěvohru " Opera o komínku , zedníky žertovně nakřivo postaveném " pro potřeby svého loutkového divadla .
Za hudebního doprovodu Vítka Jandy ji uvedou dnes a zítra od 19.30 hod v Divadle v Řeznické .
Ľahká múza : Tieň Bolesti -
debutové album slovenské industriální skupiny vydal Zoon .
Písně se pohybují mezi ranými Swans , jsou postaveny na pomalých ostinatech kytary , zatímco zpěv je ovlivněn Diamandou Galás .
Seifertova cena
Letošní literární cena Jaroslava Seiferta byla včera v Praze udělena Josefu Hiršalovi za knihu Píseň mládí a Ivanu Wernischovi za knihu básnických překladů Frc .
Cenu J . Seiferta , vyhlašovanou každoročně v předvečer básníkových narozenin , zřídila Nadace Charty 77 ve Stockholmu v lednu 1986 k uctění památky prvního čs . nositele Nobelovy ceny za literaturu .
Navrženo na ni může být české nebo slovenské beletristické dílo uveřejněné v posledních třech letech v Československu nebo v zahraničí .
Poslanec Miroslav Sládek na včerejší společné schůzi FS horlivě vystupoval , ačkoliv mandátový a imunitní výbor Sněmovny lidu FS navrhl , aby byl zbaven poslanecké imunity .
Po jeho prvním hodinovém projevu mu bylo dokonce odňato slovo .
Tatry drží pozice
V úterý pokračovala Rallye Paříž - Peking 760 km dlouhou etapou z Hami do Jiayuguanu .
Opět triumfovaly vozy Mitsubishi Pajero ( 1 . Weber , 2 . Saby ) , celkové vedení uhájil Lartigue ( Citroen ZX ) , který byl včera 3 . s odstupem 3 : 47 min za Weberem .
Mezi motocyklisty nadále vede Peterhansel ( Yamaha ) .
V kategorii kamiónů včera dominovaly stroje Perlini ( 1 . Houssat , 2 . Perlini ) , Loprais s Tatrou 815 4 x 4 byl v etapě 3 . ( - 14 : 29 min ) , Kahánek s T 815 6 x 6 dojel 5 . ( - 34 : 04 min ) .
Kde a jak vyrostou osobnosti
co si o tom myslíme
Kde a jak vyrostou osobnosti
Jako kompromis mezi zájmy cyklistických oddílů a reprezentace označil šéftrenér čs . cyklistiky Jan Třesohlavý připravovanou koncepci tohoto sportu na příští rok .
" V letošním modelu měli zodpovědní trenéři dráhového stihacího družstva a silničního družstva na 100 km naprostou volnost a co si nadiktovali , to dostali , " řekl .
Tato koncepce se zrodila kvůli olympijským hrám , kde ale , jak známo , oba týmy příliš neuspěly .
" Jdeme do jiné situace , reprezentace musí být založena na prosperitě oddílů , tu nelze oddělovat ve jménu něčeho většího .
Je zapotřebí ohlídat právě zájmy oddílů , aby za deset let ještě někdo vůbec jezdil závodně na kole , " uvedl šéftrenér .
Oddíly kontra reprezentace , to je dlouhodobá nevyhlášená válka v cyklistice , včetně cyklokrosu , jejíž výsledek se klonil v minulých létech na stranu mocného a jediného mecenáše - státu .
Nezakrývejme , že tato koncepce mívala úspěch , ale v prudkém společenském zvratu se přežila .
Dlouhodobá soustředění odvádějí přední borce od oddílových kolektivů , a jak se ukázalo , k růstu osobností nijak zvlášť už nepřispívají .
Jestliže obec je ve státě základem prosperity občanů , tak ve sportu to musí být klub či oddíl , moderně manažersky vedený , s úzkými kontakty ke svým sponzorům .
Především ve vztahu k oddílu či klubu , s povinnostmi i výsadami , může vyrůst úspěšný reprezentant , pokud ovšem nejen smlouvou , ale i chováním a úsilím je opravdovým profesionálem .
Podmínka Václava Havla
Praha -
Funkce prezidenta , jak je definována v předběžných návrzích české ústavy , podle Václava Havla v podstatě odpovídá jeho představě .
Bývalý čs . prezident to včera uvedl v rozhovoru pro ČSTK a Čs . rozhlas .
Konstatoval , že podmínkou pro to , aby souhlasil se svou kandidaturou na úřad prezidenta ČR , je , aby se vymezení postavení prezidenta v ústavě blížilo jeho obecné představě .
" Nechci prosazovat ústavu šitou mně na tělo .
Nejde o mne , ale o smysl funkce prezidenta , " dodal Václav Havel .
Uvedl , že se s návrhem postavení prezidenta shoduje v tom , že by prezident měl být volen oběma komorami parlamentu , zatímco o důvěře vládě by rozhodovala jen poslanecká sněmovna .
" V tomto principu je přítomna určitá jinakost politického postavení prezidenta a vlády .
Prezident není odvozen jen od parlamentních voleb a jejich výsledku , " řekl Václav Havel .
Chovanci na útěku
Znojmo ( jh ) -
Od noci na pondělí jihomoravští policisté pátrají po skupině osmi mladíků od 15 do 17 let , kteří uprchli z Výchovného ústavu mládeže ve Višnové na Znojemsku .
Chovanci , umístěni v ústavu rozhodnutím soudu , před nočním útěkem sebrali vychovateli klíče od izolace .
Muže zamkli v místnosti , vykradli šatnu , vypáčili trezor a po neúspěšném pokusu odcizit služební vůz po sobě zanechali škodu 12300 Kčs .
Tři z unikajících mladíků se o útěk pokusili už v pátek večer přes vybouranou stěnu ze skleněných cihel .
Protože se před pobytem v ústavu dopustili krádeží aut , policisté nevylučují další trestnou činnost a žádají veřejnost o pomoc .
poznámky
A ZVOLÍ SE ŘEDITEL . . .
Ústavněprávní výbor SNR včera doporučil plénu SNR schválit vládní návrh zákona o STV a rozhlase .
Za skutečně " brilantní " je možné označit formulaci , která se v něm vyskytuje a která hovoří o funkci ústředního ředitele STV .
Podle návrhu by měl být volen plénem SNR .
I když ani toto není obvyklé a snižuje to úlohu rady STV , protože plénum nemusí její návrh na ředitele schválit , poslanci včera zašli ještě dál .
Radu STV totiž z celého procesu úplně odstranili .
Nebude to ona , která podá návrh na volbu ředitele .
Kdo to tedy bude ?
Podle návrhu to může být kterýkoliv poslanec .
Jednoduše podá návrh - a plénum o něm bude hlasovat .
Za současného rozložení sil v SNR tato nepochopitelná skutečnost velmi ulehčí vládnímu hnutí jeho ambice v oblasti televize .
To , že tato rarita ústavněprávním výborem prošla , si lze vysvětlit jen chvilkovou nepozorností právníků SDL , kteří dosud téměř vždy podobným lapsům v legislativě zabránili .
Znovu víza pro imigranty ?
" Mám pro českou vládu připravit návrh zásad politiky v oblasti migrace .
Právě v tomto návrhu uvažujeme o opětném zavedení vízové povinnosti především pro země bývalého Sovětského svazu a Rumunsko , " řekl nám včera český ministr vnitra Jan Ruml .
Víza by tak měla pomoci zamezit importování kriminality k nám .
Navíc by to mohl být způsob , jak alespoň přibrzdit stále očekávanou vlnu především " ekonomické " migrace lidí z nejchudších zemí někdejšího komunistického tábora do západo - evropských států .
Čechy by přitom plnily funkci tranzitu .
Podobný problém vyvolávají dnes občané bývalé Jugoslávie , kteří se snaží dostat přes nás do Německa .
" Pokud by vízovou povinnost pro tyto státy zavedla jednostranně jen Česká republika a neudělala to Slovenská , znamenalo by to okamžitě vystavět česko - slovenskou hranici a pečlivě hlídat .
Proto bude snaha postup koordinovat a přistoupili bychom k tomuto kroku současně , " uvedl ministr Ruml .
O zavedení víz pro Bulharsko a Rumunsko uvažuje i Polská republika .
" V případě , že Poláci vízovou povinnost skutečně zavedou , nezůstaneme ani o den pozadu , " prohlásil náměstek ředitele Úřadu cizinecké policie a pasové služby Jiří Brumlík .
Ruské federaci by v případě nutnosti stačilo pouze vypovědět smlouvu o bezvízovém styku .
S ostatními zeměmi bývalého SSSR zatím žádné smlouvy nemáme .
Rusko chystá trestní sankce
ESTONSKO :
Moskva -
Kolegium ruské vlády včera připravilo sankce proti Estonské republice .
Podle oficiálního zdůvodnění jde o důsledek " neuctivého vztahu estonské strany k řadě článků smlouvy o zásadách mezistátních vztahů " .
Předpokládá se , že půjde o hospodářské sankce .
Rusko tak chce přinutit nový estonský parlament , aby odvolal dosavadní rozhodnutí o estonském občanství .
Estonsko poskytlo občanství jen těm obyvatelům , kteří žili v republice před rokem 1938 , a jejich potomkům .
VS OSN zaměřeno na Jugoslávii
TLAK NA VYLOUČENÍ SÍLÍ , PANIČ BOJUJE
New York -
Americkým návrhem svolat zvláštní zasedání Rady bezpečnosti OSN o prohloubení účinnosti mírových operací OSN , ostrým útokem proti vládě v Bělehradu a obnovením sporů mezi rozvinutými a rozvojovými zeměmi v New Yorku začala všeobecná rozprava letošního 47 . zasedání Valného shromáždění OSN .
Jugoslávská delegace zoufale bojuje o své přežití v této organizaci .
Milan Panič se pokusil nalézt kompromis na tajné noční schůzce v sídle ruské mise se stálými členy Rady bezpečnosti OSN - Spojenými státy , Británií , Francií , Čínou a Ruskem .
Rada v sobotu i přes ruské a čínské námitky přijala rezoluci , v níž požádala Valné shromáždění , aby nynější Jugoslávii za nástupnický stát neuznalo .
Panič oznámil , že požádá znovu o členství .
Novou žádost Bělehradu o členství by podle Charty musela nejprve projednat Rada bezpečnosti OSN , kde mají stálí členové právo veta .
Nejméně tři z nich - Francie , Británie a USA - by je podle všeho proti Bělehradu byly ochotny použít , pokud zásadně nezmění svou politiku .
Íránský ministr zahraničí Velájatí navrhl , aby byla Jugoslávie vyloučena ze všech orgánů OSN .
Rakouský ministr zahraničí Alois Mock označil bývalou Jugoslávii za typický a smutný příklad toho , jak světové společenství učinilo příliš málo a příliš pozdě .
Moskva ruší blokádu Čečenska
VZTAHY JSOU NA OFICIÁLNÍ BÁZI
Moskva -
Rozhodnutím otevřít oficiální zastupitelství Čečenské republiky v Moskvě a Ruské federace v čečenském hlavním městě Groznyj skončila jednání čečenské delegace s ruským viceprezidentem Ruckým v Moskvě .
Představitelé obou stran se dohodli na zrušení hospodářské , finanční a vzdušné blokády Čečenska .
Vyslovili také souhlas s obnovením činnosti společné komise pověřené urovnáním vztahů mezi oběma zeměmi .
V nejbližších dvou dnech by měl do Grozného odletět jeden z místopředsedů ruského parlamentu .
Čečenská republika vyhlásila loni nezávislost na Rusku a letos odmítla podepsat federativní smlouvu .
Ruské úřady reagovaly zastavením veškerého leteckého spojení s Grozným a zakázaly čečenským pilotům využívat ruská letiště a služby vzdušného provozu .
Každý jde za výdělkem
MILOŠ HOLÁŇ SE VRÁTIL Z VOJNY A STAL SE OPOROU VÍTKOVICKÉ OBRANY
Ani ne po roce vojny se v této sezóně v dresu Vítkovic opět objevil Miloš Holáň .
Z Trenčína se vrátil jako mistr republiky .
" Na vojně jsem získal hlavně fyzičku , pomohla mi však ale i herně .
Teď prakticky mohu být na ledě pořád , " říká tento jedenadvacetiletý obránce .
- Zatím hrajete dobrý hokej , bojujete .
Úvodní utkání před týdnem doma s Trenčínem svědčí o tom , že Vítkovice jsou hned na začátku ligy ve formě .
" Až jsem byl překvapený , jaká výborná parta na ledě i mimo něj v Ostravě je .
Proto věřím , že to v této sezóně s Vítkovicemi dotáhneme ještě dál než kluci loni .
Myslím si , že do 3 . místa budeme .
S většinou kluků jsem se znal už před vojnou , dobré vztahy máme se staršími hokejisty , kteří nám hodně pomáhají .
Hraje se mi v Ostravě výborně . " -
Přesto všechno , uvažoval jste už o zahraničním angažmá ?
" V tomto směru se něco děje , ale rád bych rok nebo dva zůstal a udržel se v reprezentaci . "
- Říkal jste , že se něco děje , co konkrétně ?
" Agenti v Kanadě pracují na mém možném přestupu za oceán , ale zatím to není nic konkrétního .
Mám svého právníka , který se tím zabývá .
Letos se ale neujalo nic . "
- Co si myslíte o tom , že stále více mladých hráčů odchází z naší ligy pryč .
Vláďa Vůjtek a Polášek jsou v Kanadě , posledním případem je Kacíř , který odmítl s Vítkovicemi podepsat smlouvu na více než rok a také zamířil do zahraničí ?
" Je škoda , že tady nejsou .
Jenže na druhé straně by takoví talentovaní hráči měli mít perfektní platové podmínky , které by je na začátku hokejové kariéry netáhly ven .
Oba by mužstvu určitě pomohli , ale dnes jde prostě každý za výdělkem . " -
Zmínil jste se o perfektních platových podmínkách .
Jaká by tedy z vašeho pohledu měla být optimální měsíční mzda hokejisty , který dvakrát týdně na ledě nasazuje zdraví ?
" Lidi si myslí , že bereme milióny , ale přitom tady jsou normální pětitisícové platy .
Tolik dnes dostane téměř každý normálně zaměstnaný člověk .
To však lidi nevidí .
Optimální mzda by podle mě měla být 15000 až 20000 korun .
To , že neznáme pátky svátky , by se mělo lépe ocenit .
Chápeme však , že třeba v Ostravě na to zatím není dostatek sponzorů .
Pak se ale nemůžeme divit , že mladí kluci chtějí při první příležitosti rychle odejít . "
- V kterém týmu NHL byste chtěl někdy za mořem nastoupit ?
" To je mi jedno , důležité je dostat se tam . "
Z původní stavby musela jedna zeď zůstat , protože vedlejší dům je k ní přistavěn
Zakázky pro Škodu
Plzeň ( hč ) -
Osm divizí bavorské firmy Siemens projevilo ochotu využít nabízených výrobních možností plzeňské Škodovky a zadat jí - nezávisle na chystaných oficiálních joint venture Škoda Energo a Škoda Transport - určité zakázky .
Od úterka do včerejška zástupci Siemensu v Plzni jednali .
Pracovník oddělení vztahů k veřejnosti a . s . Škoda , koncern , Plzeň Jan Trnek nás informoval , že Siemens by v Plzni měl odebrat odlitky z oceli , převodovky , obráběcí stroje a celou řadu dalších výrobků .
Návštěva zástupců firmy Siemens nemá prý souvislost se současnou kritickou situací , ve které se plzeňský strojírenský gigant ocitl .
Westinghouse : Do konce měsíce
" Minulý pátek byl podepsán mezi Českými energetickými závody a akciovou společností Škoda Praha letter of intent , který znamená v podstatě závaznou objednávku kontrolního a řídícího systému od americké firmy Westinghouse pro jadernou elektrárnu Temelín , " sdělil včera ředitel Škoda Praha - závod Temelín Jaroslav Říha .
Jak dále uvedl , dohoda o společném záměru již byla odeslána představitelům společnosti Westinghouse , kteří ji mají do konce tohoto měsíce podepsat .
Jednou z hlavních podmínek smlouvy je uzavření kontraktu v následujících dvou měsících .
V této chvíli podle ředitele Říhy neexistuje jediný vážný důvod , proč by letter of intent neměl být potvrzen .
Pokud jde o platební podmínky předpokládaného kontraktu , jehož hodnota činí okolo 220 miliónů USD , ředitel Říha nás informoval , že způsob financování doposud nebyl definitivně stanoven .
Není však vyloučeno , že v počátečním stadiu budou veškeré náklady spojené s dodávkou kryty úvěrem zatím nejmenované americké banky .
Z nouze ctnost
FESTIVALOVÝ SAN SEBASTIAN V POLOVINĚ
Zdá se , že i vedení 40 . MFF v San Sebastianu se rozhodlo udělat z nouze ctnost a zdůrazňovat , že se orientuje na hodnoty opomíjené " business systémem . "
V praxi to ovšem znamená , že málokterý z filmů , které byly v první půli festivalu předvedeny , by obstál před zraky výběrové komise Cannes nebo Benátek .
Ještě tak nejspíš film Srba G . Markoviče Tito a já , i když hořce humorný obrázek Jugoslávie 50 . let viděné očima malého chlapce postrádá bezprostřednost i sarkastickou účinnost .
Celkem příjemné chvíle nenáročné , ale inteligentní zábavy poskytla komedie Laskavost , hodinky a velikánská ryba , jejíž autor Australan B . Lewin nezapře evropský původ .
Mladý Američan J . Levy se v Nitru Monkeye Zetterlanda pokouší o jakousi " zpověď amerického dítěte svého věku " , místy nekonvenčně , ale ne vždy úspěšně ironizující hollywoodské kánony a americké mýty .
Naprostou bezradností se vyznačuje jediný španělský příspěvek soutěže Anonymní královna ( režie R . Suarez ) , neumělý pokus o dnešní verzi felliniovské Giulliety a duchů .
A tak ne náhodou byly dosud největšími zážitky festivalu filmy mimosoutěžní - Altmanův Hráč , vyznamenaný letos v Cannes , a Příběh Qui Ju , za nějž dostal čínský tvůrce Čang I - mou Zlatého lva v Benátkách .
Vážení čtenáři , dva tisíce domácností v Novém Jičíně dostalo včera poprvé do poštovní schránky MF DNES zdarma .
Naše redakce připravila akci , která umožní , aby se další lidé seznámili s naším listem a zároveň , abychom my zjistili názor čtenářů na naše noviny .
Bezplatně nabízíme osm dní v části Nového Jičína MF DNES .
Znamená to , že část novojičínských rodin dostane kromě běžného deníku dvakrát také čtvrteční televizní servis s přílohou Kamera , dvakrát páteční přílohu pro severní Moravu a Slezsko PLUS a jeden sobotní Víkend .
Zároveň tytéž lidi požádáme , aby vyplnili slosovatelný anketní lístek , ve kterém se jich budeme ptát mimo jiné na to , co se jim v našich novinách nelíbí , co jim v nich chybí , s čím jsou spokojeni .
Zvolili jsme tuto formu , abychom se ještě více přiblížili potřebám čtenářů .
Chceme dělat noviny , které vám co nejvíce vyhovují .
Řetěz na dálnici
Praha ( peo ) -
Nevěnování řidičské pozornosti provozu v úseku , kde je provoz na dálnici D - 1 převeden do jednoho směru , mělo včera před půl devátou ráno za následek řetězový střet pěti osobních vozů na 14 . kilometru .
Nehoda s celkovou škodou 27 tisíc korun zkomplikovala už tak vážnou dopravní situaci na dvacet minut .
Dva zjištění viníci byli pokutováni po pěti stech korunách .
Cukr a káva
kde a za kolik
Cukr a káva
Navštívili jsme státní i soukromé prodejny , abychom zjistili ceny jednoho kilogramu kostkového cukru a 75 gramů zrnkové kávy Standart .
Ostrava - Vítkovice , ulice Zengrova , soukromá firma potravin Marka : cukr 17.30 Kčs , káva 14.50 Kčs .
Valašské Meziříčí , ulice Sokolská , prodejna Pramen : cukr 17.80 Kčs , káva 13.20 Kčs .
Šumperk , ulice Revoluční , Potraviny Moravanka : cukr 17.80 , káva 14.40 Kčs .
Vsetín , Horní náměstí , soukromá firma koloniál Bambuch : cukr 17.80 Kčs , káva 14 Kčs .
Bruntál , ulice Cihelní , prodejna Pramen : cukr 17.80 Kčs , káva 14.40 Kčs .
Karviná - Fryštát , ulice Markova , soukromá firma potravin Valora : cukr 18.20 Kčs , káva 14.50 Kčs .
Příště se zaměříme na jiné zboží .
Můžete nám navrhnout potraviny a prodejny , jejichž cenové relace vás zajímají .
V Davisově poháru o finále
ŠVÉDOVÉ V USA BEZ ANTUKOVÉHO SPECIALISTY GUSTAFSSONA
Zřejmě nejsledovanějším utkáním tenisového Davisova poháru bude od pátku semifinále USA - Švédsko v Minneapolis .
Hraje se na antuce a nehrající kapitán USA Gorman počítá pro dvouhry s Courierem a Agassim , pro čtyřhru jsou připraveni Sampras a John McEnroe .
Gormanův protějšek Sjögren spoléhá především na nedávného vítěze US Open Edberga , který nastoupí ve dvouhrách a společně s Jarrydem i ve čtyřhře .
Švédům zkomplikovalo situaci zranění antukového specialisty Gustafssona , místo něho nastoupí Larsson .
Podle expertů je největším otazníkem zápasu , zda unavený Edberg dokáže zopakovat proti Američanům vítězné tažení z US Open .
Také druhé semifinále Švýcarsko - Brazílie má jasného favorita v domácích tenistech .
Hraje se v Ženevě na extrémně rychlém umělém povrchu vyhovujícím dvojici Hlasek , Rosset .
O zápas je nevídaný zájem , plná kapacita haly 18300 diváků je na všechny tři dny vyprodána .
Brazilská dvojice Mattar , Oncins , která ve čtvrtfinále překvapivě vyřadila Němce ( doma na pomalé antuce ) , ovšem hýří sebevědomím .
Hrají se i zápasy o místo ve Světové skupině DC v příštím ročníku : Německo - Belgie , Argentina - Dánsko , Kanada - Rakousko , Kuba - Jugoslávie , Nizozemí - Uruguay , Indie - Velká Británie , Španělsko - Izrael a SNS - Jižní Korea .
Trenéři . . .
Máčala : " Očekávali jsme takový průběh , boj s obranným valem .
Naší největší chybou bylo , že jsme už v první půli nedali tři góly .
Branky v posledních deseti minutách zápasu byly zaslouženým vyústěním naší snahy o co nejlepší skóre .
Spokojen jsem s dvěma body , skóre mohlo být vyšší .
Evidentně nám chyběl Skuhravý , naším nejlepším hráčem byl Moravčík . "
Gudlaugsson : " Závěr utkání ovlivnil rozhodčí .
Za co penalta , když ruka nebyla .
Hráč trefil záda našeho obránce .
Objektivně však musím říct , že konečný výsledek je spravedlivý . "
. . . a hráči
Kuka : " V soupeřově šestnáctce bylo strašně málo prostoru , všechno se tam hrálo spíš na náhodu . "
Němeček : " Pochopitelně jsme věřili do poslední minuty , že to neskončí jenom 1 : 0 .
V takových utkáních góly v závěru padají . "
Moravčík : " Ideální výkon to ode mne nebyl , také jsem něco zkazil .
Nejvíc si ale cením gólů v závěru a toho , že jsme se snažili do poslední minuty .
Teď už to bude s naší reprezentační partou lepší . "
Trpaslíci rostou FOTBAL O MS
Favorité ( kromě zápasu Polsko - Turecko ) si ve středu jeli pro body v kvalifikaci MS na hřiště papírových outsiderů , ale fotbaloví trpaslíci rostou jako z vody .
V Oslu Nizozemci dokonce nezískali ani bod .
3 . SKUPINA - VILNIUS : Litva - Dánsko 0 : 0 , brankář Litvy Martinkenasa vyrazil v 56 . min . penaltu Christoftemu .
RIGA -
Potíže dělení
přečetli jsme
Potíže dělení
Opozice klade odpor , neshody panují ve vládním táboře .
Bývalý prezident Václav Havel má obavy z konfliktů nebo chaosu , jež může způsobit dělení země , které v žádném případě neprobíhá tak " čistě " , jak by probíhat mělo .
Tento dojem nemá jen Havel .
Federální parlament měl na svém nynějším zasedání posoudit a schválit zákon o způsobu rozpuštění federace .
Opozice však zabránila , aby se obě předlohy zákona , vypracované vládními stranami ODS a HZDS , vůbec dostaly na program jednání .
Byla to odplata za to , že " velcí " nechtěli novelizovat zákon o referendu , s jehož pomocí chtěla opozice dosáhnout vyhlášení referenda o rozdělení federace .
Svou prostou většinou sice ODS a HZDS dokázaly napravit program jednání parlamentu , k prosazení nutně potřebných zákonů však je zapotřebí třípětinové většiny , a tedy i hlasů opozice .
Vládnoucí kruhy v Praze a Bratislavě však mají problémy i se sebou navzájem .
HZDS , která svým trváním na " mezinárodní právní subjektivitě " Slovenska rozdělení státu vyvolala , chce najednou zachránit co nejvíce společného .
Vedle celní unie si Slováci přejí dlouhodobě i společnou měnu , koordinovanou zahraniční politiku , neomezený pohyb osob , a dokonce společné zákonodárství , například v oblasti lidských práv .
To jsou přinejmenším konfederativní prvky , které u Václava Klause a jeho ODS těžko získávají sympatie .
Plnit instrukce jiných bych nevydržel
MF DNES HOVOŘÍ S BÝVALÝM PREZIDENTEM ČSFR VÁCLAVEM HAVLEM
Co vlastně nyní děláte , čím se zabýváte ?
" Můj program je bohatší , než jsem doufal .
Mám mnoho pozvání do ciziny , z nichž většinu odmítám , ale některá přijímám , mnoho pozvání z různých míst naší republiky , velikou korespondenci a spoustu různých pracovních schůzek - s přáteli z domova i ciziny , politiky , umělci .
Mnozí lidé vycházejí z předpokladu , že mám teď neomezený čas , a tak se mnou chtějí mluvit nebo mne někam zvát či do něčeho zapojovat .
Zájem o mou osobu mne pochopitelně těší , ale zároveň se všemožně bráním tomu , abych jako neprezident neupadl do téhož zběsilého kolotoče , v jakém jsem byl jako prezident . "
Někteří politici vás po abdikaci přirovnali ke kapitánovi , který jako první opustil potápějící se loď .
A nebyli to pouze představitelé opozice , podobný názor demonstroval i váš přítel Jan Sokol , když se zaobíral myšlenkou přijmout kandidaturu na funkci prezidenta federace .
Co říkáte těmto názorům ?
" Zástupci posádky mi dali najevo , že mne za kapitána nechtějí , mimo jiné i proto , že jsem nedoporučoval , aby se loď rozdělila na dvě .
Naznačili mi tím , že jsem překážkou uskutečnění jejich vůle .
Být tříměsíční překážkou neodvratného vývoje , nežádoucím tříměsíčním slepovačem neslepitelného , a tudíž postavou poněkud absurdní , se mi prostě být nechtělo .
Navíc bych tím ničemu neposloužil .
Jan Sokol nebyl nezvoleným prezidentem , byl tedy v poněkud jiném postavení .
Zřejmě se domníval , že dostane - li důvěru parlamentu , bude moci ještě cosi udělat - ne snad zabránit rozdělení , ale zaručovat aspoň jeho elegantní průběh .
Respektuji tento jeho optimismus , ale nesdílím ho .
Jsem samozřejmě pro eleganci této operace , obávám se ale , že federální prezident je dnes tím posledním , kdo by ji mohl zaručit .
A i kdyby se mu podařilo k něčemu takovému přispět , pak jen zřejmě za cenu velkého znevážení prezidentského úřadu :
představte si prezidenta , který slavnostně ve Vladislavském sále slíbí věrnost Československu a přitom ví , že za pár měsíců bude nucen podepsat zákon o zániku Československa .
Mám prostě dojem , že je - li nám souzeno se rozdělit , pak se nám to bude lépe provádět bez federální hlavy státu . "
Společný boj proti zločinu SPOLUPRÁCE TAJNÉ SLUŽBY SRN A SNS
Hamburk -
Spolková zpravodajská služba ( BND ) si minulý týden otevřela v Moskvě oficiální kancelář .
Oznámil to včera list Bild .
Ruská vláda si podle listu na oplátku zřídí na velvyslanectví SNS v Bonnu kancelář tajné služby .
Koordinátor pro zpravodajské služby v kancléřském úřadě , státní ministr Bernd Schmidbauer , listu Bild potvrdil , že si BND a ruské služby dohodly těsnou spolupráci v boji proti pašování drog , organizovanému zločinu a terorismu .
Půjčky od MMF čerpat nebudeme OZNÁMIL GUVERNÉR SBČ TOŠOVSKÝ
Washington -
Československo pošle výkonnému řediteli MMF Michelovi Camdessusovi dopis , v němž mu sdělí , že nebude čerpat třetí a čtvrtý díl z už schválených stabilizačních půjček ve výši 284 miliónů dolarů
Oznámil to v úterý večer ve Washingtonu guvernér Státní banky Československé Josef Tošovský .
Na tiskové konferenci v hotelu Sheraton ve Washingtonu , kde se koná výroční zasedání Mezinárodního měnového fondu a Světové banky , Tošovský prohlásil , že v Československu existuje makroekonomická stabilita , která trvá již rok .
FINANČNÍ ZÁJMY RECENZENTŮ
O nedokonalém recenzním řízení při udělování našich výzkumných podpor ( grantů ) se dost často mluví .
Jako zářný vzor se uvádí systém " peer review " užívaný ve Spojených státech .
Ale není všechno zlato , co se třpytí .
O nestrannost těchto recenzí se začíná zajímat Nejvyšší účetní úřad Spojených států .
Přístup kontrolorů , kteří vědí málo o vědecké činnosti , musí být dost naivní , ale přece jen asi není všechno v pořádku .
Ovšem proniknout do interpersonálních vztahů " starých kamarádů " a " odvěkých nepřátel " asi nebude snadné .
V oblasti publikací se však v poslední době objevily dva vážné případy .
Píše o nich Science z 31 . července t . r .
Autor velmi kvalitního přehledného referátu o Alzheimerově chorobě ( dosud nevysvětleného rozkladu lidské psychiky v pozdním věku ) ve svém článku velmi vyzvedl vědecké práce jednoho nového biologického podniku .
Ukázalo se , že autor vlastní akcie tohoto podniku v hodnotě přes tři milióny dolarů .
Jiný případ : Významný biochemik z Univerzity Johnse Hopkinse napsal referát do jednoho vědeckého časopisu , kde se zmínil o skupině sloučenin , které " jsou slibnými kandidáty jako budoucí léčiva " .
Čtenáři nevěděli , že autor je nejen původcem několika patentů o těchto slibných sloučeninách , ale že je dokonce spoluzakladatelem podniku na jejich využití .
V těchto případech jde o zřejmé konflikty zájmů .
Záleží na recenzentech , případně na redakcích , aby takové konflikty odkryli .
Některé časopisy , např . britská Nature , požadují od autorů , aby redakci informovali o svých finančních zájmech .
Totéž se týká recenzentů .
Ovšem - a o tom se v americkém časopise nediskutuje , redakční rady amerických časopisů ( mezi nimi jsou časopisy v podstatě charakteru mezinárodního fóra ) dávají zásadně přednost v publikování americkým autorům .
Americká věda je jistě vynikající , ale přece rozdíl mezi ní a evropskou vědou není tak ohromující .
Nedávný článek ve Vesmíru na str . 473 není jen dokladem o výtečnosti amerických univerzit , ale současně o úspěšné činnosti redakčních rad ( mimochodem srovnávání s citovaností našich chemických prací jako celku není právě na místě ;
srovnání s citovaností našeho dobrého pracoviště , jako je Ústav Heyrovského , by nedopadlo nijak špatně ) .
Samozřejmě někteří chytráci to vystihují ( takoví nejsou jen u nás , ale zvláště v Maďarsku ) - snaží se získat za spoluautora amerického autora .
Myslím , že u nás by měl recenzent ( rukopisu , návrhu na grant ) informovat příslušnou radu aspoň o svém vztahu k autorovi nebo navrhovateli , tj . zda s ním spolupracoval v minulosti , zda je s ním v nějakém podnikatelském vztahu atd .
Prof . Jiří Koryta
48 - 62
Molekulární taxonomie ?
Vrátí se molekulární taxonomie
z rukou molekulárních biologů
do rukou biologů systematických ?
JAROSLAV FLEGR
Molekulární taxonomie je studována a rozvíjena již delší dobu na mnoha pracovištích po celém světě .
Články s danou tématikou se objevují na stránkách stále širšího spektra odborných časopisů a plakátová sdělení či referáty jsou prezentovány na nejrůznějších konferencích a sympoziích .
Proto asi překvapí názor , že molekulární taxonomie jako vědní obor vlastně neexistuje , a co hůře , že neexistují ani molekulární taxonomové .
Vědní obor je vymezen jednak předmětem zájmu , a tedy typem otázek , které si klade , jednak obecnými metodologickými principy i konkrétními metodickými postupy , pomocí kterých odpovědi na tyto otázky hledá .
Molekulární taxonomie řeší stejné otázky jako klasická systematická biologie ( klasická taxonomie ) , tj . snaží se třídit organismy do přirozených skupin .
Řeší je však pomocí metod molekulární biologie , studiem vlastností jednotlivých makromolekul .
A zde spočívá zásadní existenční problém současné molekulární taxonomie .
Systematická a molekulární biologie šly po dlouhou dobu nejen každá svou vlastní cestou , ale většinou i proti sobě .
Tato historicky daná skutečnost má za následek , že systematičtí biologové mají jen velmi matné představy , jaké metody mají molekulární biologové k dispozici , a molekulární biologové mají zase jen velmi matné představy , jaké otázky zajímají systematického biologa .
Aby byl obraz úplný , je třeba se zmínit ještě o určité profesionální řevnivosti , která mezi pracovníky obou směrů často panuje .
I pro středně osvíceného molekulárního biologa je systematik člověk , který v rozlehlé a slunné pracovně za pomoci týmu laborantů řeší otázku , o kolik chlupů na zadečku má více sluníčko sedmitečné nežli mandelinka bramborová .
Přitom zabírá nejlepší místnosti v budově svými sbírkami vycpaných ondater a blokuje metry regálů v knihovně tunami starého papíru .
Tady jde ve své zpupnosti dokonce tak daleko , že odmítá odvézt staré ročníky časopisů do depozitáře na statku v předhůří Šumavy , pod absurdní záminkou , že při své práci potřebuje nahlížet do literatury publikované někdy v hlubokém středověku , například před 15 lety .
Pro systematika je zase molekulární biolog člověk , který vyhazuje astronomické finanční částky za dovozové chemikálie a přístroje , pomocí kterých v lepším případě zjistí , že za interakci alfa subjednotky proteinu p - 76 s 3 . doménou malé nukleární RNA ( prozatím neznámé biologické funkce ) se podílí ve větší míře alanin v pozici 34 nežli glycin v pozici 35 .
V obvyklém případě pak po dvou letech nákladného a prý usilovného bádání pouze potvrdí nedávno publikované zjištění amerických vědců , že za interakci alfa subjednotky proteinu p - 76 s 3 . doménou malé nukleární RNA ( prozatím neznámé biologické funkce ) se podílí ve větší míře alanin v pozici 34 nežli glycin v pozici 35 .
Tento stav vytváří výraznou překážku pro rozvoj molekulární taxonomie jakožto samostatného oboru .
Vzhledem k tomu , že systematici nemají představu o možnostech molekulární taxonomie , a zejména nemají příslušné metody k dispozici na svých pracovištích , vznikají jednotlivé molekulárně taxonomické práce jako vedlejší produkt na pracovištích molekulárně biologických .
To se ovšem často velmi zřetelně odráží na jejich kvalitě .
Jednak samotné otázky , které práce řeší , nebývají právě ty nejzajímavější z pohledu systematika , jednak i vlastní metody , které autoři pro jejich řešení zvolili , odrážejí často spíše vybavení příslušné laboratoře nežli charakter řešeného problému .
Molekulární taxonomie není pokračováním taxonomie klasické jinými prostředky
Molekulárně biologické postupy zpřístupňují zásadně odlišnou kategorii znaků než postupy klasické systematiky .
Nejnápadnější je již rozdíl v množství .
Zatímco klasické metody morfologie , etologie či biochemie umožňují charakterizovat jednotlivé organismy řádově desítkami znaků , molekulární biologie poskytuje zpravidla tisíce až desetitisíce znaků .
To má nesmírný význam např . pro možnost aplikace metod numerické taxonomie , metod , které předpokládají současné vyhodnocování velkého množství znaků .
Kvantitativní rozdíl však rozhodně není jediný a ani nejdůležitější .
Podstatné je , že o převažující většině molekulárně taxonomických znaků můžeme takřka s jistotou předpokládat , že jsou selekčně neutrální , tj . že neovlivňují životaschopnost svých nositelů .
Takové znaky se v průběhu evoluce hromadí mechanismem náhodného genetického posunu ( driftu ) .
Typickým příkladem neutrálních znaků jsou bodové mutace , záměny jednotlivých nukleotidů v těch úsecích DNA , které nenesou žádnou genetickou informaci .
Tyto úseky tvoří většinu DNA v buňkách vyšších organismů .
Jestliže v takovémto úseku dojde u některého jedince v populaci k mutaci , například právě k záměně jednoho nukleotidu jiným , mohou nastat pouze dvě možnosti .
Ve většině případů dříve či později všichni nositelé nové varianty ( alely ) , potomci původního mutovaného jedince , vyhynou .
S podstatně menší pravděpodobností naopak vyhynou všichni nositelé původní alely a v populaci zůstanou pouze potomci mutovaného jedince .
V takovém případě hovoříme o fixaci mutace .
Jestliže máme populaci 50 mužů a 50 žen , potom každý chromozóm ( s výjimkou chromozómů pohlavních ) se vyskytuje v genofondu ( v souboru všech genů předaných prostřednictvím pohlavních buněk do příští generace ) dané populace v 200 exemplářích , po dvou v každé buňce .
( U mnohobuněčných samozřejmě existují od každého chromozómu identické kopie v miliardách tělních buněk , na velikost genofondu však počet těchto kopií , somatických kopií , nemá žádný vliv . )
Jestliže se v určitém místě některého chromozómu objeví nová mutace , potom s pravděpodobností 1 / 200 dojde za dostatečně dlouhou řadu generací k její fixaci .
S pravděpodobností 199 / 200 bude naopak daná mutace dříve či později eliminována , všichni nositelé mutované alely vyhynou .
Jestliže by byla uvažovaná populace desetkrát menší , došlo by k fixaci nové mutace s desetkrát větší pravděpodobností , v průměru každá dvacátá nová mutace by se fixovala .
Jestliže by byla velikost populace naopak desetkrát větší , byla by pravděpodobnost fixace desetkrát menší .
V desetkrát větší populaci však zároveň vzniká desetkrát více nových mutací .
To má za následek , že k fixaci neutrálních mutací dochází vždy konstantní rychlostí , závislou na rychlosti vzniku nových mutací a nezávislou na velikosti populace .
Když se vrátíme k našemu příkladu lidské populace a když vezmeme v úvahu , že rychlost fixací synonymních mutací je u člověka řádově 1.3 x 10 - 9 na nukleotid a rok a velikost diploidního lidského genomu že je zhruba 6.8 x 10 9 párů nukleotidů , snadno zjistíme , že během jedné generační doby , během dvaceti let , lze očekávat fixaci asi 17 mutací .
To znamená , že smrtí přibližně každého šestého člověka v populaci , jejíž velikost se nemění , dojde zároveň k fixaci jedné neutrální mutace .
Jestliže mají dvě populace vzájemně oddělené genofondy , tj . mezi jejich členy nedochází ke křížení , fixují se v každé populaci jiné mutace .
Jestliže dochází k postupnému oddělování dalších a dalších populací od původně jediné populace mateřské , jako je tomu například v průběhu evoluce při vznikání nových druhů , můžeme porovnáním množství fixovaných mutací , které mají jednotlivé populace společné , určit , v jakém pořadí se jednotlivé populace odvětvovaly .
Jestliže budeme navíc předpokládat , že k fixaci mutací docházelo ve všech populacích konstantní rychlostí , nebo jestliže použijeme příslušné korekční metody , můžeme dokonce určit okamžiky jednotlivých větvení .
Proces postupné fixace mutací nám tak může posloužit jako molekulární hodiny umožňující datovat průběh biologické evoluce .
Je třeba zdůraznit , že jsme až dosud hovořili o fixaci mutací selekčně neutrálních .
Mimo nich se v DNA vyskytují i mutace , které selekčně neutrální nejsou , které nějakým způsobem , pozitivně nebo negativně , ovlivňují životaschopnost svých nositelů .
Fixace takových mutací probíhá jiným mechanismem , mechanismem přírodního výběru , a jinou rychlostí , nežli fixace mutací neutrálních .
Zatím není příliš jasné , jak velké procento mutací je selekčně významných a jak velké selekčně neutrálních .
Většinou se předpokládá , že neutrální mutace zdaleka převažují .
Z praktického hlediska je důležité , že zařadit mutaci do kategorie neutrálních můžeme podle naprosto objektivních kritérií , a to s téměř 100 % jistotou .
Opačně to však neplatí .
Jestliže se například mutace nalézá v oblasti DNA nekódující bílkoviny , nebo jestliže jde o synonymní mutaci , mutaci , která se neprojeví záměnou jedné aminokyseliny v bílkovině za jinou , potom téměř jistě jde o mutaci neutrální .
Jestliže však má určitá mutace za následek záměnu aminokyseliny v kódované bílkovině , potom by bylo třeba použít velmi složitých genetických a molekulárně biologických metod , abychom mohli určit , zda daná mutace je , či není předmětem přírodního výběru .
Rozdíl mezi selekčně významnými a selekčně neutrálními znaky je z hlediska taxonoma zcela zásadní .
Zatímco pro neutrální znaky platí , že množství společných znaků mezi dvěma jedinci , populacemi či druhy odráží míru jejich vzájemné příbuznosti , pro znaky selekčně významné toto pravidlo neplatí .
Množství společných selekčně významných znaků totiž odráží daleko spíše podobnost selekčních tlaků , kterým jsou dané populace či druhy vystaveny , než míru jejich vzájemné evoluční příbuznosti .
Při studiu selekčně významných znaků se často setkáváme s projevy paralelní a konvergentní evoluce .
Jestliže dva druhy organismů žijí v podobných podmínkách , jsou vystaveny podobným selekčním tlakům , potom probíhá jejich evoluce často paralelně , vyvíjí se u nich podobné tělní struktury i podobné vzorce chování .
I v případě , že se původně jednalo o druhy nepodobné , dochází mnohdy k jejich evoluční konvergenci , druhy získávají obdobné vlastnosti , začínají se jeden druhému stále více podobat .
Jako příklad konvergentní evoluce se často uvádí podobnost ryb , žraloků a kytovců nebo podobnost některých vačnatců a placentálních savců .
Například pes je jistě daleko příbuznější s krávou , opicí nebo velrybou než s tasmánským vakovlkem .
Také vakovlk je , respektive před vyhubením byl , podstatně příbuznější s klokanem , koalou či vačicí než se psem .
Kdyby se však měli uspořádat tito savci podle míry vzájemné podobnosti , nikdo by neváhal zařadit psa a vakovlka do stejné skupiny .
Je to dáno tím , že oba tito savci zaujímají v ekosystému velmi podobné místo , oba mají velmi podobnou etologii .
Byli proto vystaveni obdobným selekčním tlakům , takže jejich evoluce probíhala podobně .
Biologové se snaží vytvářet zoologický i botanický systém na základě příbuznosti , nikoli podobnosti organismů .
Jádrem systému je genealogický strom , rodokmen , který znázorňuje proces kladogeneze dané skupiny organismů , tj . proces postupného odvětvování jednotlivých skupin druhů od společné vývojové linie .
Při vytváření genealogického stromu zcela abstrahujeme od vzájemné podobnosti studovaných organismů , zajímá nás pouze jejich příbuznost .
Je asi vhodné na tomto místě zdůraznit , že studium kladogeneze nemá nic společného s kladistikou , taxonomickým přístupem , který byl v minulosti široce diskutován i na stránkách Vesmíru ( viz Vesmír 67 , 588 , 1988 ; 68 , 223 , 1989 ; 68 , 645 , 1989 ; 69 , 108 , 1990 ) .
Znaky získávané metodami molekulární taxonomie jsou téměř všechny selekčně neutrální .
Neodráží tedy míru podobnosti organismů a nejsou ani ovlivněny ( a znehodnoceny ) paralelní či konvergentní evolucí .
Jsou proto ideálním materiálem pro studium kladogeneze .
Naproti tomu znaky klasické , například morfologické či etologické , jsou pro tento účel daleko méně spolehlivé , a mají - li se užívat pro studium kladogeneze , je třeba k nim přistupovat s maximální možnou obezřetností .
Klasické znaky však mají zároveň naprosto nezastupitelnou úlohu při studiu druhého aspektu fylogeneze ( procesu vzniku a vývoje druhů ) , při studiu anageneze .
Anagenezi lze přibližně charakterizovat jako proces evolučního pokroku , proces vzniku a vývoje adaptivních znaků , tj . molekulárních a anatomických struktur případně vzorců chování , účelných z hlediska přežití organismu v přírodě .
V průběhu evoluce se jednotlivé druhy organismů mění , jeden od druhého se postupně odlišují , divergují , rozrůzňují se .
Změny , ke kterým u jednotlivých druhů dochází , mohou být vyvolány jak genetickým posunem , tak i přírodním výběrem .
Je pravděpodobné , že většina změn , většina nových mutací , je v průběhu evoluce fixována genetickým posunem .
Na druhé straně znaky adaptivní , tedy znaky které se uplatňují v procesu anageneze , jsou fixovány prakticky výhradně přírodním výběrem .
Pro vytváření biologického systému i odborného názvosloví je třeba brát v úvahu oba aspekty biologické evoluce , kladogenezi i anagenezi .
Pouze poznání kladogeneze nám umožňuje určit , jakým způsobem se jednotlivé taxony v průběhu evoluce odvětvovaly , a pouze poznání anageneze nám dává vodítko , kolik samostatných taxonů je třeba vymezit a odkud kam tyto taxony sahají .
Jestliže máme před sebou například schéma kladogeneze obratlovců , nemůžeme z něho nijak odvodit , že bychom měli určitou větev plazů vydělit do samostatné třídy .
Jestliže však máme zároveň k dispozici i údaje o anagenezi v jednotlivých vývojových větvích , údaje o fyziologii a tělní stavbě jednotlivých skupin organismů , je okamžitě zřejmé , že ptáky je třeba ze třídy plazů vydělit a přidělit jim samostatný taxon .
Svítá , na východě svítá . . .
V úvodu jsme začínali poněkud pesimistickým popisem základní překážky v rozvoji molekulární taxonomie , nedostatku pracovníků , kteří by rozuměli problematice systematické biologie a zároveň ovládali a měli k dispozici moderní metody biologie molekulární .
V závěru si snad můžeme naopak dovolit trochu optimismu .
V současné době lze se značnou dávkou jistoty tvrdit , že se situace v molekulární taxonomii velmi rychle obrací k lepšímu .
Příčinou tohoto příznivého obratu je vypracování nové molekulárně biologické techniky , řetězové polymerázové reakce , techniky známé i v naší literatuře spíše pod anglickou zkratkou PCR ( polymerase chain reaction , viz rovněž Vesmír 69 , 309 , 1990 ; 70 , 629 , 1991 ) .
Tato metoda dramaticky ovlivnila práci prakticky všech molekulárně biologických laboratoří a je jen otázkou času , než podobně dramaticky změní i práci klinických , biotechnologických i systematickobiologických pracovišť .
Metoda umožňuje , mimo jiné , zmnožit a ocharakterizovat prakticky libovolný úsek DNA pocházející z různých druhů organismů .
Je přitom natolik citlivá , že umožňuje vycházet i z tak miniaturního množství materiálu , jaké můžeme získat z jediné buňky , například jednoho prvoka či jedné spermie .
Výchozí materiál přitom může být do značné míry degradovaný , takže je možné úspěšně použít například vzorky tkání pocházejících ze starých muzejních sbírek .
Nejpodstatnější však asi je , že jde o metodu poměrně levnou , nevyžadující rozsáhlé technické vybavení .
Tématika prací řešených pomocí molekulárně biologických přístupů a publikovaných v prestižních odborných časopisech se dnes výrazně posouvá směrem k problémům pro systematika stále zajímavějším .
Tento trend patrně signalizuje , že PCR začíná vracet molekulární taxonomii z rukou molekulárních biologů tam , kam primárně patří , do rukou biologů systematických .
původní zpráva 0110011101 . . .
šifrovací klíč 1110010101 . . .
odesílaná zpráva 1000001000 . . .
šifrovací klíč 1110010101 . . .
přijatá zpráva 0110011101 . . .
Šifrování tajným klíčem .
Odesílaná zpráva je součet původní zprávy a šifrovacího klíče , přijatá zpráva je součet odeslané zprávy a šifrovacího klíče .
Šifrování veřejným klíčem .
Abychom mohli nečíselnou zprávu šifrovat , musíme písmena převést na čísla .
Např . každému písmenu přiřadíme jeho pořadí v anglické abecedě .
Jako šifrovací klíč i máme tedy možnost vzít některé z čísel 3 , 7 , 9 , 11 , 13 , 17 a 19 ( jsou to všechna čísla menší než 20 a nesoudělná s 2 i s 10 ) .
I když je číslo j jednoznačně určeno , nemůže ho nepřítel odvodit bez znalosti čísel p a q , která by odhalil jen prvočíselným rozkladem čísla n , což je u větších čísel prakticky neproveditelné .
" Konzervatismus " evoluce způsobů řízení vývoje
Ze současných molekulárně biologických poznatků o individuálním vývoji mnohobuněčných živočichů vyplývá , že mechanismy jeho řízení prostřednictvím vývojově významných regulačních genů jsou si pozoruhodně podobné , a to od nejnižších bezobratlých , jako je např . hlístice Caenorhabditis elegans , až po nejvyšší obratlovce včetně člověka .
Všude u těchto regulačních genů se setkáváme s podobnými úseky DNA produkujícími podobné transkripční proteiny , jež aktivují cílové strukturní geny .
Takovými obecně rozšířenými úseky jsou např . známé homeoboxy nebo tzv . " zinc - finger " proteiny ( bílkoviny , které ve své " prstovité " molekule obsahují zinek ) .
Vyskytují se v jen málo obměněné formě u všech modelových živočichů , jejichž vývoj byl podroben molekulárně genetické analýze .
Podobné jsou si také molekuly na povrchu buněk , významné pro své vzájemné kontakty , adhezi .
P . Alberch ( v časopise Genetica 83 , 5 , 1991 ) poukazuje na pozoruhodnou skutečnost , která by s tímto jevem mohla souviset .
Časná evoluce mnohobuněčných živočichů proběhla v prekambiu na základě " experimentování " přírodního výběru s pravidly buněčných interakcí .
Žádné kvalitativně nové strukturní tělesné plány a jen málo nových buněčných typů se objevilo od kambria do dnešní doby , tj . za posledních 500 miliónů let .
Morfologické rozrůznění se omezuje na variace uvnitř těchto základních schémat , v potencích několika konzervovaných , stabilizovaných systémů .
Obdobné sady genů , resp . morfogenetických , vývoj řídících molekul , se podílí na vývojových procesech nejrůznějších druhů živočichů .
Od kambria je zřejmě převládajícím způsobem evoluce především časový posun v působení vývojově významných genů v průběhu ontogeneze , jejich heterochronie .
Konečné rozlišení je vyvoláno mutacemi strukturních genů .
Paleontologický pohled zdá se tak potvrzovat nálezy současné molekulární genetiky vývoje .
František Sládeček
O VĚDĚ SVĚTOVÉ A KOMUNÁLNÍ
Dlouho se již vedou diskuse o tom , jak hodnotit tzv . základní výzkum a jak stanovit kritéria pro přidělování grantů .
Rád bych přispěl jednou myšlenkou - a protože mne osobně tento problém v současnosti tolik nepálí , doufám , že bude prosta obvyklé zaujatosti .
Při hodnocení vědy se uplatňuje několik problémů .
Tím hlavním a základním je ovšem nedostatek peněz , kterým jako celek trpěla , trpí , a podle všeho ještě dlouho trpět bude .
Má totiž tu smůlu - a to je druhý problém - že její výsledky lze jen zřídka okamžitě ocenit v hmotných kategoriích , doložit hmatatelným výrobkem či jiným viditelným způsobem , nebo alespoň zařadit do kolonky " splněno " a založit v úhledných deskách .
Je to ostatně i pohodlnější : badatele minulých epoch můžeme totiž oslavovat veřejně ( patří to jaksi ke kultuře a ukazuje to na naši vzdělanost a schopnost uznávat i druhé ) , aniž by přitom hrozilo nebezpečí , že nebožtík natáhne ruku a bude žádat svou odměnu .
No a třetím základním problémem je známý efekt smečky hladových psů , pro které máme jen jednu kost .
Řešení se ovšem zdá být navýsost jednoduché .
Vezme se seznam nejvýznamnějších světových časopisů , v něm se spočítá četnost výskytu jmen adeptů na přidělení grantu ( nebo na vyplacení prémií ) , popřípadě doplněná o četnost citací - a rázem máme jasný a neoddiskutovatelný žebříček zásluh .
I neodborník se přece může podívat do životopisu navrhovatele a do jeho seznamu publikací , aby pak objektivně rozhodl o tom , zda dotyčný je nebo není schopen provádět základní výzkum na potřebné úrovni .
Tak to alespoň kategoricky navrhuje RNDr . Vladimír Vilím , CSc . ( Vesmír č . 7 / 1992 , str . 407 ) , se kterým si dovolím polemizovat , aniž bych ovšem pochyboval o tom , že i v naší zemi je několik jedinců , kteří takovému kritériu vyhovují .
Je to ale skutečně tak jednoduché ?
Zapomeňme na chvíli na to , že i výběr " nejvýznamnějších světových časopisů " může být subjektivní , protože některé , které třeba teprve nedávno vznikly jako odraz potřeby rozvoje progresívního oboru , ještě nejsou v povědomí .
Přitom právě v nově vznikajícím odvětví vědy se lze nadít oněch tolik žádaných " výsledků světové úrovně " mnohem spíše , než v oborech tradičních .
Odežeňme i kacířskou myšlenku , že i v oněch vynikajících časopisech jsou občas publikovány články , jejichž obsah recenzent přece jen přecenil , a ty , ve kterých autoři buď příliš nedočkavě prezentují své originální objevy , nebo pro které dokonce provedli předem určitou selekci či - řekněme - kosmetickou úpravu svých dat .
A to i přesto , že každý ví , že i když se omyl nebo nekvalita snadno odhalí v následující diskusi , nikdo už nevyškrtne příslušný článek ze seznamu publikací a tím méně onu spoustu citací z citačního indexu .
Na co bychom ale zapomínat neměli , to je onen prazvláštní systém , uplatňovaný ještě nedávno v naší společnosti , kdy o možnosti publikovat - a někdy i vůbec bádat na půdě příslušně vybavené instituce - rovněž rozhodovali neodborníci na základě životopisu .
A to již vůbec nepřipomínám , že nejvíce publikací mívají leckdy lidé , u kterých je taková aktivita - vzhledem k množství jejich dalších funkcí - až příliš obdivuhodná ( viz např . Vesmír 71 , 514 , 1992 / 9 ) .
Možná , ale spíše určitě , také nelze postupovat ve všech oborech podle schematu , navrženého Dr . Vilímem .
Botanik , který popisoval neobvyklá společenstva rostlin na unikátních lokalitách a doplňoval své články vysoce kvalitní teoretickou diskusí , jistě neměl takové problémy s publikací v nejrenomovanějších časopisech svého oboru , jako jeho kolega , který pracoval s konkrétními daty o našem životním prostředí , nemluvě o badatelích , zkoumajících nedávné dějiny .
A chemik , který ke svému výzkumu potřeboval kromě vlastní invence " jen " kvalitní laboratorní aparaturu a materiál , měl objektivně vyšší naději dosáhnout světově uznávaných výsledků , než fyzik , který si svůj nápad nemohl v praxi ověřit nejen u nás , ale dokonce třeba ani v Sovětském Svazu .
Pokud jde o pojem komunální věda , lze do ní jistě zahrnout všechny ty zoufalé snahy , které osobně dobře znám , alespoň utíkat za světovým vlakem .
Znám takové vědce ( na své parketě , jíž je fyzika ) , kteří nedokázali nic víc a nic méně , než udržet svůj obor v naší zemi v nezvětšujícím se odstupu , vyjádřitelném snad časovým úsekem deseti let , za světovou úrovní .
A to za podmínek reálné blokády jak vnější , projevující se formou embarga na moderní technologii a výpočetní techniku , tak vnitřní , spočívající v nedostatku odborné literatury , chabé možnosti cestovat a vůbec se stýkat se zahraničními kolegy , o administrativních potížích ve všem , od nákupu " nezajímavých " množství zboží přes PZO , až po vybavení dílny nářadím , už ani nemluvě .
Kolegové , kteří se za takových podmínek rozhodli pro emigraci , se vesměs výtečně uplatnili ve světových vědeckých institucích právě pro svou přizpůsobivost , vynuceně hlubokou znalost používané techniky a schopnost poradit si za nepředvídaných okolností .
Ti , kteří je to naučili , ale z nejrůznějších důvodů zůstali , dnes nemají čím " objektivně " dokázat svůj vědecký potenciál a hrozí jim brzké vytěsnění mladými dravými následovníky , kterým prošlapali cestu , a případně odsouzení do opovrhované role dělníků ( komunální ) vědy .
Pokud ovšem - jak radí Dr . Vilím - nepřesvědčí někoho , kdo už dobré jméno má , aby se za jejich projekt zaručil a stal se jeho navrhovatelem .
Jinými slovy - hodnocení vědecké úrovně na základě publikací je podle mého názoru zaměřeno spíše do minulosti ( leckdy rozporné ) , než do budoucnosti , o kterou u grantů jde .
Nelze pochybovat , že časem se situace uklidní a vymlouvat se na dřívější podmínky již možné nebude .
Pokud jde o publikační svobodu a možnost cestování , nelze si dnes na nic stěžovat .
Tak ještě mít ta jasná pravidla , víc peněz na rozdělování do základního výzkumu ( aby si nemusel přivydělávat jiným způsobem a aby z něho mladí absolventi škol neutíkali dělat rutinní , ale zato patřičně ohodnocenou , práci do soukromých firem ) a nějaké respektované grémium pro jejich rozdělování !
Dokud se k něčemu takovému nedopracujeme , nemůžeme u nás podle mého názoru mechanicky aplikovat zahraniční zkušenosti se systémem financování vědy .
Základem všeho je dostatek prostředků na vědu .
Tomu musí napomoci stát , ať již přímo rozpočtově , nebo masívní podporou sponzorů a nadací formou daňových úlev , publicity ( a tedy reklamy ) a také podporou vědeckopopulárních časopisů , knih a vysílaných pořadů , zkrátka propagací vědy na úrovni umění nebo sportu , protože o potřebě podpory těchto oborů - na rozdíl od vědy - veřejnost většinou nepochybuje .
A hned v závěsu pak je zde potřeba mechanismu rozdělování těchto peněz .
Asi by se tak mělo dít po vědeckých odvětvích , protože ta jsou navzájem nesrovnatelná a jen těžko mohou na základě vlastní zkušenosti posoudit potřeby těch ostatních .
V každém z nich by měli rozhodovat vědci , a sice vědci z praxe ( a to v co největším počtu a veřejně ) a nikoliv úředníci .
Tím by měla být zaručena větší objektivita hodnocení , a to i nyní , v přechodném období , kdy se stejné podmínky pro všechny teprve rodí .
A bylo by možná vhodné upustit od stejně bombastických jako vágních známkování typu " světová úroveň výzkumu " , případně nižšího ( ? ) stupně " evropská úroveň " , která už nadělaly tolik zlé krve .
Tolik k polemice s Dr . Vilímem , s jehož ostatními , " namátkou uvedenými dalšími poznámkami k výběrovému řízení ( udělování grantů ) " ochotně souhlasím .
Souhlasím i s jeho závěrem , že navrhované položení důrazu na publikační aktivitu není samospasitelnou metodou a že by se tato aktivita měla stát " podmínkou nutnou , nikoli postačující " .
Chtěl jsem však obrátit pozornost právě k této tezi , které věnoval několik závěrečných řádků , od opačného tvrzení , rozvedeného v celé první polovině jeho příspěvku .
Ing . Václav Potoček , CSc .
Ad Život před životem
Vesmír 71 , 463 , 1992
Ve Vesmíru č . 8 letošního ročníku na str . 463 recenzoval J . F . Babor knihu R . A . Moodyho a P . Perryho Život před životem , publikaci , která vzbudila podobný rozruch ve světě jako předchozí Moodyho knihy ( zejména Život po životě ) .
Recenzent právem vytýká knize jistou povrchnost a simplifikaci , ale sám se dopouští některých tvrzení , která si vyžadují doplnění či rozšíření diskuse .
Tak již tvrzení , že každé náboženství je založeno na zjevení , nikoli na silné osobnosti , je velmi polemické : téměř všechna náboženství znají zasvěcence , proroky , světce , kteří byli schopni prostředkovat s božským světem , a jako takoví jsou těmito náboženstvími uznáváni .
Že mnoho proroků bylo falešných , ukazuje obtíže cesty , nikoli její nemožnost .
Ještě více zjednodušující je ovšem v recenzi pojednání reinkarnace , dnes otázky neobyčejně aktuální a neomezené jen na Orient a většinu ostatních mimoevropských kultur , kde je součástí běžného životního názoru , jak jsem se sám mohl přesvědčit zejména na Cejlonu a v Indii .
Stačí jen uvést , jak je tato otázka středem zájmu v různých proudech hnutí New Age , a pak okolnost , že hrdina nejčtenějšího českého románu posledního desetiletí , Nesnesitelné lehkosti bytí Milana Kundery , se zrodil z věty Einmal ist keinmal .
Křesťanství tuto myšlenku , běžnou ve starověkém světě ve všech kulturách ( vzpomeňme jen Platóna , pythagorejce , řecká mystéria i řadu míst starozákonní tradice ) zatlačilo do pozadí podle všeho z podobného důvodu , který mi uváděli cejlonští přátelé : pokud se příliš obracíme k minulým a budoucím inkarnacím , nesoustřeďujeme se dostatečně na tento život , a právě v něm musíme být aktivní .
Podle východní tradice ostatně v našem století uplynulo temné období Kali Yugy a lidstvu se dostává možnost opět proniknout svým poznáním do nadsmyslného světa , který byl dlouho uzavřen .
Ale zůstaňme v západní tradici .
Potvrzuje - li Kristus v evangeliu , že Jan Křtitel je Eliášem ( i když sám Jan si toho vědom nebyl ) a že slepý od narození není oním velkým hříšníkem , jak si myslí židé ( toto místo lze sotva interpretovat jinak , než že jeho slepota není následkem karmického hříchu z minulé inkarnace ) , už tato dvě místa ukazují , že i za raného středověku byla myšlenka reinkarnace běžná .
Ve středověku pokračuje v esoterních tradicích ( doložitelná je např . u rosenkruciánů ) a pak se objevuje výrazně v německém klasicismu .
G . E . Lessing ji vyslovil nejzřetelněji , ale najdeme ji u Herdera , u Goetheho např . ve známé básni věnované paní Steinové :
Lidská duše je jako voda :
z nebe se snáší , k nebesům stoupá a zase dolů k zemi se vrací v střídání věčném .
podobně je patrná u F . Schillera , A . Schopenhauera , s rozmarnou samozřejmostí o ní mluví Heinrich Heine , s hlubokým přesvědčením na ní lpěl Gustav Mahler , najdeme ji u S . Kierkegaarda , v dílech Ibsenových , u R . M . Rilkeho , Franze Werfela , u chasidů , v Americe u Emersona , ale také o ní byl přesvědčen Henry Ford .
V tomto časopise je vhodné připomenout , že r . 1857 napsal J . E . Purkyně : " Nekonečnou řadou sborů životních pokračovati bude duše tvá , v nesčíslných proměnách vyvinovati se bude příroda před zorem tvým a bude učitelkou umu tvého , budeš vždy přijat do vyšších obcí duchovních . . . . "
Průhledy do minulých životů , jaké nabízí Moody v hypnóze , mohou být ovšem zkreslené i nebezpečné , jasné vědecké myšlení je potřebné i pro zkoumání fenoménů nadsmyslových , jak zdůrazňoval v moderní době zejména zakladatel antroposofie Rudolf Steiner .
V tom je také oprávněná Baborova kritika Moodyho nové knihy : i stará mystérie vždy varovala , že do duchovního světa nelze bez škody vstoupit nepřipraven , bez uchování a posílení jasného vědomí , a dnes platí toto varování dvojnásob .
Jan Bouzek
Pramatka Eva
Molekulární genetika a multiregionální teorie vzniku člověka
JAROSLAV BROUČEK
Od nepaměti se lidé snaží pochopit a vyložit okolnosti vzniku druhu Homo sapiens ve všech časových a prostorových souvislostech .
Pomineme - li různé názory náboženské , činí tak vždy na úrovni právě dosažených poznatků dané doby .
Hlavní poznatky o vzniku člověka , o oddělení jeho vývojové větve od našich opičích předků , získávala paleontologie , resp . paleoantropologie .
Studiem kosterních pozůstatků , jejich porovnáváním a datováním si vytvořila teorii , jak tento proces probíhal a jak se náš druh po Zemi rozšiřoval .
Také srovnávání lidmi vyrobených artefaktů přispělo k poznání , kdy a kde které techniky vznikaly a jak se šířily do dalších oblastí , často zřejmě spolu s pohybem populací , jež byly jejich nositeli .
Teorie vzniku člověka , kterou zastává většina současných paleoantropologů , se nazývá multiregionální .
Ta předpokládá odštěpení člověka od jeho živočišných předků , afrických lidoopů , před asi 4 - 6 milióny let .
V Africe také probíhala první etapa našeho vývoje .
Ve stadiu Homo erectus ( člověk vzpřímený ) dochází před více než 1 miliónem let k postupné migraci malých skupin z Afriky do celého Starého světa .
Omezené mísení mezi jednotlivými populacemi vede ke vzniku některých morfologických odchylek , které přetrvaly dodnes a odlišují od sebe lidské rasy .
Přesto však byla vzájemná výměna genů dostatečná k tomu , aby se člověk udržel na Zemi jako jeden živočišný druh .
Ke vzniku moderní formy člověka ( Homo sapiens ) došlo podle multiregionální teorie postupně a souběžně na různých místech světa , přičemž se do jeho vzhledu promítly již dříve získané místní rasové odchylky .
Modernější populace tak postupně vytlačily své primitivnější současníky a jako jeden druh přetrvaly dodnes .
Před několika lety se však o slovo přihlásila molekulární genetika , konkrétně využití analýzy deoxyribonukleové kyseliny ( DNA ) , molekuly , ve které je zakódována veškerá informace nutná pro vývoj a život jedince jakožto organismu .
Při duplikaci DNA vznikají náhodné chyby ( mutace ) , které , pokud organismus nepoškozují , mohou přetrvávat a hromadit se .
Jejich frekvence je v čase přibližně konstantní a velice podobná u příbuzných druhů .
Na porovnání příbuznosti DNA je založena molekulární taxonomie ( viz Flegr , Vesmír 71 , 605 , 1992 ) , která sestavuje vývojové stromy pro nejrůznější skupiny organismů .
Skupina genetiků kolem A . C . Wilsona analyzovala DNA obsaženou v buněčných organelách mitochondrií , které jsou pozoruhodné tím , že jsou mezi generacemi předávány výlučně po mateřské linii .
Děti ( synové i dcery ) mají ve svých buňkách pouze mitochondrie od matky ( z vajíčka ) , zatímco mitochondrie od otce ( ze spermie ) se neuplatní .
Dcery pak tyto mitochondrie a v nich obsaženou DNA ( mtDNA ) předají další generaci .
Autoři porovnali mtDNA téměř 150 jedinců nejrůznějších ras a národností celého světa a pomocí počítačového programu PAUP ( Phylogenetic Analysis Using Parsimony ) z nich sestavili vývojový strom .
Program je založen na principu maximální úspornosti , tj . snaží se dosáhnout současné rozmanitosti ze společného předka pomocí co nejmenšího počtu větvení ( mutací ) ;
obr . 1 .
Dostali dva základní výsledky : Největší rozdíly v mtDNA jsou mezi osobami afrického původu , tzn . , že tato DNA je nejstarší , a stačila tedy nahromadit nejvíce mutací .
Také jedna ze dvou nejhlubších větví vývojového stromu vede výlučně k Afričanům ( obr . 2 ) .
To ukazuje , že nejbližší společný předek , resp . žena , jejíž mtDNA zdědilo celé dnešní lidstvo , žila v Africe .
Daleko větším překvapením však byl odhad , kdy dotyčná žena žila .
Výše jsme si řekli , že frekvence mutací mtDNA je zhruba konstantní a že ji lze zjistit nezávislým způsobem - pro lidskou DNA se odhaduje 2 - 4 % mutačních změn za 1 milión let .
Pak by ovšem společná pramatka lidstva , někdy nazývaná mitochondriální Eva , žila před pouhými 140000 - 280000 lety .
Největší odchylky mezi mtDNA byly totiž necelých 0.6 % .
Bylo to interpretováno tak , že v dotyčném období vznikla v Africe vývojově úspěšná populace Homo sapiens , která začala postupně vytlačovat dřívější příslušníky rodu Homo nejprve v Africe , ale posléze i v ostatních částech Starého světa , kde žili potomci prvé migrační vlny Homo erectus z Afriky již několik set tisíc let .
Ve svém tažení byli natolik úspěšní , že beze zbytku vyhubili všechny starší formy člověka a nakonec ovládli Zemi .
V oné zárodečné úspěšné populaci samozřejmě nežila jedna žena .
Odhaduje se , že před 200000 lety žilo v Africe asi 10000 lidí moderního typu , ale pouze od jedné z jejich žen nevymřely všechny dceřiné linie " po přeslici " .
Bylo provedeno ještě několik molekulárně - genetických studií tohoto typu a všechny se shodují jak v africkém původu , tak i v odhadu období , kdy pramatka žila .
Kolem těchto závěrů se rozvinula samozřejmě diskuse .
Paleoantropologové většinou namítají , že neexistují žádné nálezy , které by podporovaly migraci moderního člověka z Afriky a vyhubení starých populací před asi 200000 lety .
Naopak na sériích kosterních nálezů , reprezentujících dlouhá časová období z určité oblasti ( např . Číny ) , dokumentují postupný vývoj místních populací směrem k modernímu člověku .
Také představa , že by nově příchozí vyhubili své předchůdce zcela beze zbytku , není pro paleoantropology snadno přijatelná .
Podle nich k takovému jevu docházelo málokdy a spíše se populace alespoň částečně smísily či splynuly .
Revidují dokonce i dřívější názor , že neandertálský člověk byl v Evropě podobným způsobem kompletně vyhuben a nahrazen Homo sapiens .
Naopak nacházejí některé neandertálské rysy i na podstatně mladších kostrách z pozdního paleolitu a mezolitu a zastávají názor , že došlo vlastně ke smíšení těchto dvou lidských typů , po kterém pouze vymizely v dalších generacích na kosterních pozůstatcích některé charakteristické rysy neandertálců .
Zastánci teorie pramatky však upozorňují , že v případě mísení populací by zvláště v okrajových oblastech , kam by noví emigranti z Afriky přišli , zřejmě nejpozději ( např . ve východní Asii ) , musely přetrvat do dnešní doby některé linie mtDNA podstatně starší než zjištěných 200000 let .
Speciální výzkum východoasijských mtDNA však nic takového nepotvrdil .
Další výhrady oponentů se týkají samotného počítačového zpracování získaných dat .
Pro velký rozsah údajů není v silách počítačů sestrojit všechny možné vývojové stromy a vybrat ten s nejmenším počtem větvení ( někteří však zpochybňují i tento princip maximální úspornosti ) .
Počítač si v každém kroku zapamatuje pouze omezený počet " dosud " nejúspornějších stromů a ty použije v kroku následujícím .
Je zřejmé , že tento postup nevede k teoreticky nejúspornějšímu stromu celého souboru dat .
Proto je možné , že někteří oponenti našli při vlastním zpracování stejných dat stromy úspornější , ba dokonce takové , které ukazovaly na neafrický původ pramatky .
Zřejmě tedy dosud neznáme optimální vývojový strom zkoumaných mtDNA .
O starobylosti afrických mtDNA však svědčí v prvé řadě nejvyšší procento odchylek mezi nimi - je o polovinu větší než mezi asijskými mtDNA a dvakrát větší než mezi australskými nebo evropskými mtDNA .
Poslední námitka se týká spolehlivosti " molekulárních " hodin .
Je jasné , že kdyby autoři teorie pramatky vycházeli z asi 4 - 5 krát nižší mutační frekvence místo uvažovaných 2 - 4 % změn za milión let , posunul by se odhad života pramatky z 200000 asi na 1 milión let a bylo by po problému .
Zmizel by problém druhé migrace z Afriky a pramatka by vlastně byla příslušnicí Homo erectus , který v oné době poprvé opouštěl Afriku a započal kolonizaci Starého světa .
Autoři však pro odhad použili mutační rychlosti mtDNA lidoopů , opic a jiných savců , což jistě více odpovídá skutečnosti než nízké mutační rychlosti některých druhů ryb , na které se odvolávají oponenti .
Jak tedy skutečně probíhala klikatá cesta vývoje našeho druhu na Zemi ?
Došlo skutečně ke druhé migraci populace Homo sapiens , při které nelítostně vyhubila všechny své starší příbuzné , nebo jde o artefakt vyplývající z nepřesné interpretace frekvence náhodných mutací molekulárními genetiky ?
Často leží pravda uprostřed extrémních stanovisek .
Je možné si např . představit , že potomstvo nějaké ženy z diskutovaného období se rozptýlilo a smísilo se svými nejbližšími sousedy .
Shodou nejrůznějších okolností její dcery a dcery jejich dcer postupně pronikaly do populací dalších a nepozorovaně vytlačovaly potomstvo jiných žen - současnic své pramatky .
Je možno si představit , že po nesmírném počtu generací , 200000 let by mohlo představovat např . 12000 generací , by mohla takováto mateřská linie nakonec převládnout po celém světě .
Takto pojaté šíření linie mtDNA by nevyžadovalo předpoklad kompletního vyhubení starých populací jakýmisi nově příchozími vetřelci .
Vyřešila by se také námitka multiregionální teorie , že skutečný přesun populací je doprovázen šířením jim vlastních technologií .
Zatímco v Africe se v nálezech vyskytují kamenné sekery , ve východní Asii nebyly nalezeny ani po době předpokládaného příchodu moderních populací z Afriky .
Dále by to umožnilo zachování morfologických kosterních znaků v místních populacích a jejich přenos do populací současných , jak vyžaduje multiregionální teorie .
Tyto znaky jsou určovány DNA v jádře buňky a jejich dědění nijak nesouvisí s děděním mtDNA .
Dokonce tento přístup ani nevyžaduje předpoklad , že pramatka pocházela z právě nejprogresívnější populace .
Takovouto " shodu náhod " vedoucí k převládnutí jedné mateřské linie lze jednoduše demonstrovat na počítači .
Představme si např . 1 . generaci dvaceti matek , z nichž každá má 4 dcery ( synové jsou mimo hru ) .
Těmto osmdesáti dcerám počítač přiřadí po náhodném čísle , jehož velikost může např . reprezentovat schopnost přežití či přízeň osudu .
Dcery seřadíme podle velikosti náhodných čísel a 20 " nejsilnějších " dá život druhé generaci .
Každá z nich má opět 4 dcery a postup se opakuje .
U každého jedince počítač samozřejmě sleduje , z které pramatky v 1 . generaci vlastně pochází .
Je zřejmé , že je zde vše naprosto náhodné .
Po určitém počtu cyklů - generací vždy převládnou dcery pocházející z jediné z 20 žen 1 . generace .
Není tato " souhra náhod " modelem , jak k převládnutí jediného typu mtDNA došlo ?
Gondwanská flóra
Svědectví rostlin o zaniklém kontinentu
JIŘÍ KVAČEK
Gondwana , obrovský kontinent , který se rozprostíral na jižní polokouli , přitahuje pozornost vědců již od minulého století .
Během posledních 80 až 100 miliónů let se celý kontinent postupně rozpadl na drobnější kry zemské kůry .
Dnes nám připomínají jeho existenci jednotlivé kontinenty a ostrovy jižní polokoule .
Někdejší existenci Gondwany dokazují nejen shodné paleontologické nálezy na těchto kontinentech , ale i podobnost jejich dnešní přírody .
Asi nejvíce z původní gondwanské přírody se zachovalo v Austrálii .
Její příroda je pro Evropana velmi exotická .
Setkáváme se zde s rostlinami a živočichy , kteří jsou jinde neznámí nebo vyhynulí .
Odlišnost flóry a fauny Austrálie způsobilo její po milióny let trvající oddělení mořem od ostatních částí světa .
Austrálie se tak stala jakýmsi posledním útočištěm jinde již dávno vymřelých organismů , jejichž původ je pevně spjat se zaniklou pevninou Gondwana .
Vznik superkontinentu Gondwana se klade do období na přelomu karbonu a permu , zhruba před 290 milióny lety .
Velmi zajímavá geologická historie Austrálie je až do úplného osamostatnění spjata s tektonickým vývojem Gondwany .
Podobnost permské a triasové flóry dnes nemůže nechat nikoho na pochybách o dávném spojení Jižní Ameriky , Afriky , Přední Indie a Austrálie .
Dávnou souvislost dnes tisíce kilometrů vzdálených kontinentů potvrzují i nálezy shodných druhů triasových a křídových obojživelníků a plazů .
Podobně nás o tom přesvědčují výskyty dnešní cirkumantarktické flóry na různých místech jižní polokoule .
Známe ji například z Kerguelenských ostrovů v Indickém oceánu , z oblasti Tierra del Fuego v Jižní Americe , z Falklandských ostrovů a z jihovýchodní Austrálie
Fosilní rhacopterisová flóra
Specifický vývoj gondwanské přírody v mladších prvohorách byl ovlivněn přesouváním kontinentu na jih do oblasti mírného pásu a dále k jižnímu polárnímu kruhu .
Během svrchního karbonu byla velká část Gondwany pohřbena pod krunýřem pevninského ledovce .
V nezaledněných severních oblastech dnešní Austrálie se rozšířila chladnomilná tzv . rhacopterisová flóra .
Zatímco v tropickém podnebí Evropy bujely uhlotvorné pralesy , Austrálii pokrývaly pralesy mírného pásu .
Tvořily je z velké části kapraďosemenné rostliny rodu Rhacopteris .
Tyto rostliny s vějířovitou nervaturou lístků jsou podobné některým evropským druhům ze spodního karbonu .
Dokázaly se přizpůsobit chladnému klimatu a střídání ročních období , stejně jako stromovité plavuně rodu Subsigillaria .
Na přírůstcích kůry těchto plavuní je možno pozorovat dobu klidu ve vegetačním cyklu v podobě nahloučených zploštělých listových jizev a dobu vegetačního růstu charakterizovanou plně vyvinutými listovými jizvami .
Rhacopterisová flóra je nejlépe doložena z Nového Jižního Walesu .
Fosilní glossopterisová flóra
V permu se podnebí na jižní polokouli oteplovalo jen pozvolna a horské ledovce ještě dlouho pokrývaly vysoká pohoří Gondwany .
V gondwanských nížinách tehdy rostla flóra močálů mírného pásu s mohutnými kapraďosemennými rostlinami rodu Glossopteris .
V těchto pralesích rostly i jehličnany , jinany a předchůdci cykasů .
Glossopteridy byly nejrozšířenější rostliny permu Gondwany .
Byly to opadavé stromy , keře i polokeře .
Jazykovité listy všech tří rodů jsou charakteristické anostomózním spojováním žilek , vytvářejícím síťovitou žilnatinu .
Velikost listů byla značně proměnlivá , od několika centimetrů až do jednoho metru .
Dřevo glossopteridů má podobnou stavbu jako dřevo dnešních blahočetů .
Na první pohled si všimneme letokruhů , které odrážejí střídání ročních období .
K nejdůležitějším , ale také k nejvzácnějším nálezům patří otisky plodních souborů .
Studium jejich morfologické stavby přineslo nový pohled na celou skupinu a umožnilo porozumět postavení těchto rostlin v přirozeném botanickém systému .
První z nich je velmi bohatá na tvary a různorodost rozmístění fruktifikací na listu .
V druhé skupině jsou soustředěny plodní soubory ve tvaru šupin , na jejichž okraji jsou připojena drobná semena .
Samčí soubory vyrůstaly obvykle na konci větví v podobě šištic či jehněd .
Vytvářejí je šupinovité listeny nesoucí prašníky .
Fosilní dicroidiová flóra
Počátkem triasu došlo k výraznému oteplení a zvlhčení klimatu Gondwany , vedoucímu k zániku celé glossopterisové flóry .
Hlavními představiteli nové flóry byly kapraďosemenné rostliny rodu Dicroidium , charakteristické vidličnatě děleným listovým žebrem a vidličnatě utvářenými plodními soubory .
V triasu se dále objevily jinany , cykasy a vývojově pokročilejší kapradiny i jehličnany .
V průběhu triasu se podnebí dále oteplovalo , ubývalo atmosferické vlhkosti .
Tomuto vývoji se přizpůsobovaly i rostliny .
Vysychání čelily zmenšováním listů , mohutněním pokožky a zmenšováním průduchů .
Zajímavým a velmi starým prvkem flóry ze začátku triasu byly stromovité plavuně rodu Cyclomeia .
Měly jednoduchý kmen , který vyrůstal z lahvovitého oddenku , jehož povrch připomínal kořenonoše karbonských stromovitých plavuní .
Listy vyrůstaly na vrcholu kmene v růžici , podobně jako u dnešních palem , a obklopovaly mohutnou samičí šištici .
Zajímavostí je , že tato šištice má velmi pokročilou vnitřní stavbu , poněkud připomínající stavbu šišek dnešních konifer .
Věk fosilních jehličnanů a cykasů
V juře opět převládlo vlhké a teplé klima , což přispělo k velkému rozvoji nahosemenných rostlin , konifer a cykasů .
Některé jejich rody přetrvaly beze změny až dodnes .
V Austrálii je známá z tohoto období výborně zachovaná flóra a fauna ze silicitů na lokalitě Talbragar v Novém Jižním Walesu .
K nejvýznamnějším fosilním rostlinám z této lokality patří kromě rodu Dicroidium i rod Agathis - damaroň , strom rostoucí v Austrálii dodnes .
Lokalita je proslulá i nálezy kompletních koster ryb .
Mnohé exempláře jsou velmi dekorativní , a proto jsou vyhledávány sběrateli .
První krytosemenné rostliny
Dlouhotrvající teplé humidní období v juře bylo vystřídáno na začátku křídy obdobím chladnějším .
V té době , před 135 milióny lety , došlo k zásadní změně ve vývoji flóry i ve vývoji paleogeografie celé planety .
Ve chvíli , kdy se Gondwana začala rozpadat , objevily se první krytosemenné rostliny .
Ze střední Afriky se velmi rychle rozšířily na všechny kontinenty .
Gondwana se rozpadá
V době , kdy se Gondwana začíná rozdělovat na švu Jižní Ameriky a Afriky a začíná se rozevírat Atlantický oceán ( před asi 100 mil . lety ) , blíží se konec velkého kontinentu .
Během svrchní křídy se oddělila Antarktida a na začátku třetihor se stala izolovaným kontinentem i Austrálie .
Rozdělení Gondwany způsobilo , že flóry jednotlivých kontinentů se začaly vyvíjet samostatně a odlišně .
Ve svrchní křídě začal bouřlivý rozvoj krytosemenných rostlin , vesměs náležejících k dnes již vymřelým čeledím .
Na začátku třetihor se objevily některé rody známé již z dnešní flóry , např . Nothofagus a Hakea .
Na území Jižní Ameriky , Antarktidy a Austrálie se vyvíjela tzv . paleoaustralská flóra .
Na Novém Zélandu rostou i v současnosti rostlinná společenstva podobná těm , která rostla v Austrálii na začátku terciéru , před 50 milióny let .
Tvořily je archaické čeledi Winteraceae , Chloranthaceaae a Proteaceae .
Izolace žádného jiného kontinentu nebyla tak úplná , jako Austrálie .
Po více než 40 miliónů let se zde vyvíjela příroda vlastní cestou , neovlivňována změnami , které nastaly na ostatních kontinentech .
Odlišnost australské přírody se nejnápadněji projevuje ve složení fauny .
Výskyt vejcorodých , vačnatců , a naopak nepřítomnost moderních placentálních savců je dobře známý .
Austrálie má však i specifickou flóru .
Představuje vlastně zbytek gondwanských rostlinných společenstev , která jen málo konkurenčně ovlivnila moderní rostliny .
Podobně odlišnou flóru můžeme dnes ještě nalézt na jihu Afriky , která je vymezována jako samostatná Kapská bioprovincie .
Zde se flóra zachovala vysoko na rovinách stolových hor , izolovaná nepřístupnými srázy od okolní přírody .
Další samostatnou oblastí je jihoamerická Patagonie .
Samostatné bioprovincie Austrális a Kapensis spolu s flórou jihoamerické Patagonie představují zbytek mohutné gondwanské flóry mírného až subtropického pásma .
Moderní flóra australského ostrovního světadílu
Po většinu třetihor a čtvrtohor se příroda v Austrálii vyvíjela vlastní cestou .
Zachovalo se zde mnoho archaických rostlin , zároveň se však objevilo velké množství endemických taxonů ( 80 % druhů a 30 % rodů ) .
Již z přelomu druhohor a třetihor se ve fosilním záznamu setkáváme s některými rody rostlin , které známe i ze současnosti .
Mezi tyto relikty patří známý rod Nothofagus , který v současnosti roste v Austrálii , na Novém Zélandu , Nové Guineji , Nové Kaledonii a v Jižní Americe .
Podobný areál výskytu má i jedna z nejprimitivnějších čeledí krytosemenných rostlin - Winteraceae .
Dominantní a charakteristickou dřevinou australské flóry je rod Eucalyptus - blahovičník .
Zahrnuje 450 druhů od drobných suchomilných keřů až po obří stromy tropického deštného pralesa .
V savanách a polopouštích suchého vnitrozemí rostou zástupci rodů Acacia - akácie a Adansonia - baobab , které známe spíše z Afriky .
Zde nám znovu připomínají rodovou podobnost flór někdejší Gondwany .
K dalším pozoruhodným rostlinám patří Casuarina - přesličník a Angophora .
Snad nejcharakterističtější čeledí rozšířenou na jižní polokouli , s mnoha reliktnímy rody , je čeleď Proteaceae ( např . rod Isopogon ) .
V Austrálii mají zástupci této čeledi kožovité , ostnité i dužnaté listy .
Jsou přizpůsobeny k životu v suchém vnitrozemí , kde tvoří součást tvrdolistých ( sklerofilních ) porostů .
K nejznámějším představitelům čeledi Proteaceae patří rod Banksia .
Tato rostlina se natolik přizpůsobila častým požárům , že pro rozevření a uvolnění semen z plodů je potřeba , aby byly sežehnuty ohněm .
Mezi endemity Austrálie patří podivuhodné obrovské " trávy " rodu Xanthorrhoea , kterým zde říkají Black boys - " černí chlapíci " .
Také tyto rostliny jsou přizpůsobeny k přežití častých požárů .
Bylo dokonce zjištěno , že požár jejich růst podporuje .
Současná australská flóra
Třetihorní souvislé lesy vystřídala ve čtvrtohorách převážně lesostepní , stepní až pouštní vegetace .
Tento náhlý zvrat způsobilo silné ochlazení v dobách ledových .
V důsledku šíření ledovců klesala hladina světového oceánu .
Tím vznikaly nové pevninské mosty usnadňující migraci rostlin i živočichů .
V té době se jihovýchodní Asie a Austrálie téměř dotýkaly a možná se i úplně spojily .
Touto cestou pronikly do Austrálie nové druhy rostlin .
Je zajímavé , že množství nových rostlinných taxonů imigrovaných do Austrálie ze severu je mnohonásobně vyšší než množství australských - gondwanských taxonů vyskytujících se dnes v jihozápadní Asii .
Před 30 tisíci lety se objevil v Austrálii člověk .
Teprve r . 1606 byla však Austrálie objevena pro Evropany .
Angličané ji ovšem ještě v minulém století pro její odlehlost nazývali " koncem světa " .
Podle knihy T . A . Whitové ( 1990 ) The Greening of Gondwana .
Carcinogenesis , 5 , 661 - 4 , 1984
Carcinogenesis , 10 , 781 - 3 , 1989 .
Carcinogenesis , 10 , 2161 - 4 .
1989 .
Journal of Agricultural and Food Chemistry , 36 , 1220 , 1988 .
Chráni cesnak pred nádorovou chorobou ?
Paranoidní přírodověda ?
Vesmír 71 , 227 , 1992 / 4
V eseji " Paranoia všedního dne " se Stanislav Komárek , řečeno velmi všeobecně , zabývá problémem , co je asi paranoidní myšlení a kde se s ním lze setkat .
Je to literární ztvárnění dojmů emigranta , který se vrací do dnešního Československa .
Lze tak usoudit podle první věty : " Jedním z nejhlubších zážitků provázejících návrat do zemí rané postkomunistické éry je výrazně paranoidní způsob myšlení větší části populace . "
Věty tohoto typu , tj . věty vypovídající něco o větší ( menší apod . ) části populace , jsou bez náležitého opodstatnění , tj . odkazu na nějaký výzkum , podezřelé .
Po několika odstavcích si lze dokonce přečíst pozoruhodný názor .
Autor nás poučuje , že " Představa příčinnosti v oblasti přírodních věd je rovněž produktem tohoto ' paranoidního ' typu myšlení . . . "
A pokračuje " Ne náhodou byly základy moderní přírodovědy položeny v podezíravém 17 . století , proslulém mj . i neobyčejnou neurvalostí v oblasti justice . "
Co je podle autora uvedeného eseje paranoidní myšlení ?
" Je to vidění úmyslu , účelu či příčinné souvislosti ( někdo nebo něco to přece musí udělat ? ! ) i tam , kde by podle dobového obecného přesvědčení neměla být . "
Údajně hledá tento způsob myšlení " jasné logické souvislosti , příčiny , účel , úmysl , hledá původce toho kterého dění a nakonec ho nalézá " .
Jestliže budeme pojmy natahovat na skřipce , pak z nich samozřejmě vyrveme všechna tajemství .
Jestliže rozšířím pojem " paranoidní myšlení " tak , že do něj patří dokonce hledání jasné logické a příčinné souvislosti mezi věcmi ( " . . . nebo něco to přece musí udělat " ) , pak je veškeré myšlení paranoidní .
To je samozřejmě nesmysl .
Stručně řečeno - autor přehání .
I jeho pokus dát rozvoj moderní přírodovědy do souvislosti s paranoiou je přinejmenším nemístný .
Rozvoj přírodních věd souvisí s rozvojem mnoha a mnoha jiných jevů , jako je např . zvídavost a hravost člověka , rozvoj formálních věd , ekonomické změny , společenská potřeba , aj .
Ale ani tradiční psychiatrie nevysvětluje paranoidní myšlení uspokojivě .
Ta paranoiu chápe jako důsledek dětské emocionality a vadného vztahu k realitě .
Paranoidní myšlení má pravděpodobně několik příčin , které se dále pokusím vyjmenovat .
Jedním zdrojem mohou být dětské strategie nebo dětská intuice při vysvětlování nových nebo neznámých jevů ve chvílích pocitu ohrožení nebo stresu .
V takových situacích mohou někteří jedinci uplatnit způsob řešení situace nebo problému ( můžeme to označit také jako způsob obrany ) , jaký se naučili a uplatňovali v dětství .
Tehdy byl tento způsob přiměřený , ale v dospělosti již není .
Takto reagují mnohdy i lidé , které ještě neoznačujeme jako paranoidní .
Dětská emocionalita nebo dětská strategie není totiž ještě vše .
V podstatě zde nahrazujeme jen jednu abstrakci , totiž dětskou emocionalitu , abstrakcí jinou , totiž pojmem " dětská intuice používaná v dospělosti při stresu " .
Další příčiny popisuje dobře Claude Steiner ( Wie man Lebenspläne verändert , 1982 , str . 161 ) .
Steiner tvrdí , že na vzniku stavu , který psychiatrie označuje schizofrenní paranoia , se silně podílí sociální útlak : " Člověk je systematicky od svého raného mládí až do dospělého věku podváděn a utlačován . "
A cituje Normana Camerona ( American Handbook of Psychiatry , 1959 ) , jehož jednu myšlenku pregnantně opisuje ( str . 162 ) : " I když zabaleno do bohatého psychiatrického jazyka , jmenuje Cameron nakonec to nejpodstatnější , co lze o paranoii říci : Paranoia je stav zostřeného vědomí . "
A pokračuje : " Každý z nás má nepřátele , kteří nás za našimi zády pomlouvají ;
my všichni jsme obětmi spiknutí proti nám , které má za svůj cíl připravovat nás o peníze , volit tu nebo onu politickou stranu , souhlasit s určitým politikem , apod .
Jestliže např . nějaká reklamní společnost vyprodukuje reklamní šoty nebo inzeráty , v nichž v překrásné krajině dva mladí , krásní a zdraví lidé s líbezným úsměvem kouří mentolové cigarety , pak to není nic jiného než spiknutí proti naší soudnosti s cílem , abychom také začali kouřit mentolové cigarety .
Jestliže politici zasedají na svých neprůhledných konferencích , aby navrhli osobnostní profil svého prezidentského kandidáta a přitom v zákulisí vědí , že se tento profil a skutečná osobnost sobě vůbec nepodobají , pak je to spiknutí proti naší soudnosti . "
A dále pokračuje : " Paranoia je zostřené vnímání reality , kdy vlastně něco vůbec teprve vnímáme - např . tu skutečnost , že jsme určitou skupinou ( vlastní rodinou , bílými lidmi , velkokapitálem , politiky atp . ) konspirativně sledováni .
Bez ohledu na to , zda policie konspirativně sleduje aktivní občany , bílí občané konspirují proti černým , muži proti ženám a rodiny proti jejím jednotlivým členům - ti všichni mají neurčitý pocit , že je ostatní chtějí utlačovat : ti všichni jsou paranoidní . " . . .
" Paranoidní systém pochopíme jedině tehdy , když jej pochopíme jako výsledek pokusu sloučit neslučitelné .
Jako pokusy o vysvětlení , které si mladý člověk sestavil pod vlivem neustálého sociálního tlaku , který popírá jeho naprosto reálné vjemy . "
Paranoia není projevem " vadného vztahu k realitě " , ale právě pokusem o vysvětlení ( interpretaci ) naprosto reálných vjemů .
Jak byste si počínali na psychiatrickém oddělení , kdybyste věděli , že staniční sestry pečlivě zapisují každé vaše slovo , o kterém se potom v lékařském kruhu diskutuje ?
Co byste si mysleli , kdybyste denně museli spolykat tabletky , o jejichž účincích nic nevíte a o nichž vám také nikdo nic neřekne ?
Víte jen , že je vám po nich špatně anebo že se vám chce spát .
Jak byste se potom stavěli ke stravě , kterou byste dostávali ?
Považovali byste ji za normální , nebo za otrávenou ?
V náznacích se o vás hovoří v tom smyslu , že budete zbaven svéprávnosti .
Považovali byste to za normální , anebo byste se cítili pronásledováni a ohroženi ?
Paranoidní pacient potřebuje skutečnou ochranu , nikoli předstíranou .
Žádnou blahosklonnost , nýbrž pocit bezpečí .
Paranoidní pacient musí být vzat konečně vážně , aby se uzdravil .
Začte - li se člověk do popisu paranoie ve standardní učebnici psychiatrie , tak mu vstávají vlasy hrůzou na hlavě .
Popis paranoie se jenom hemží nadávkami : paranoici jsou psychopati , kverulanti , agresívní reformátoři apod .
Totéž platí i pro ostatní psychiatrické pojmy : ty imbecile , ty idiote , ty hysteriku apod .
Osočující diagnózy jsou vymezeny zase jen osočujícími pojmy .
Na tom nic nemění ten fakt , že to byly původně pojmy psychiatrické .
Jen nám ukazují , k čemu jsou vlastně dobré .
Lidé , které označujeme jako paranoiky , mají především strach a vše , co činí , činí pod vlivem svého strachu .
Namísto ochrany , které se dožadují , se jim servírují psychofarmaka , neúčinné psychoterapie a ostrakismus .
Bludy paranoidního pacienta se vztahují na sociální vztahy - nikdy na přírodu jako takovou .
Vždy to byl určitý člověk nebo skupina , určité organizace a podobné vědomím obdařené entity ( např . bůh ) , které proti pacientovi konspirovaly , jej ohrožovaly .
Vznik moderní přírodovědy nelze proto lokalizovat do paranoidního myšlení .
Je to jednoduše neznalost věci a contradictio in adiecto .
Obraty jako kulatý čtverec , inteligentní idiot , hluboká mělčina nebo paranoidní přírodověda lze nanejvýše docílit umělecký dojem .
Nejsem historik , ale dovedu si představit , že s rozvojem přírodovědy v 17 . století - a možná také již několik desetiletí předtím - se cítili někteří jedinci vládnoucích skupin ohroženi ve své moci a stávali se paranoidní .
Ve stavu pocitu ohrožení začali používat dětské strategie řešení problému , a hledali proto viníky , stávali se neurvalými .
Věda v té době přicházela s poznatky , které bořily staletá dogmata a staleté mocenské struktury .
Autor eseje tvrdí , že pochopení jevu je v podstatě spíše zvyknutí si na jev .
Zvyknutí si na jevovou fasádu je spíše charakteristické pro živočichy než pro člověka .
Jestliže člověk hodí kamenem a zasáhne , tak má před očima hmatatelný důkaz příčinnosti .
To ale není příčinnost ve smyslu přírodních věd .
Ve vědě jde o vypracování teorií , o pochopení souvislosti mezi vzdáleností dopadu kamene od nás a hmotností kamene , doby , za jakou dopadne , apod . - kauzalita je chápána šířeji a věda tak objevuje nová fakta .
Nejde ale o objevy typu : když kámen hodím větší silou , tak vím , že dále doletí .
To ví i opice .
A nejde také o promítání nějakých smyšlenek za jevovou fasádu , které nás mají uspokojovat , nýbrž reálných skutečností , i když jejich přímé prokázání může někdy trvat staletí .
Z hmotnosti kamene a dalších vztahů mohu např . odvodit gravitaci a v abstrakci pak předpokládat , že jestliže hodím kámen dostatečně silně , tak zemskou gravitaci překoná .
Konečný důkaz o jejím vlivu na předměty viděl na vlastní oči poprvé Gagarin , abstrahujeme - li od krátkých stavů beztíže v letadlech a jiných důkazů .
V následujícím příkladě vidíme , že základy moderní přírodovědy nebyly položeny v 17 . století , ale pouze na několik století přerušeny .
Příčinnost ve smyslu přírodních věd demonstroval např . před více než 2000 lety starověký matematik Eratosthenés z Kyrény , který působil v alexandrijské knihovně Serapeion jako knihovník .
Věděl o skutečnosti , že stíny vrhané Sluncem v Alexandrii v pravé poledne mají jinou délku než v Asuánu a odchylka činila asi 7 - .
Předpokládal , že vzdálenost Slunce od Země je velmi velká , a že tedy dopadající paprsky jsou v Alexandrii a v Asuánu paralelní .
Začal o tomto jevu uvažovat a nakonec dospěl k představě , že Země musí mít tvar koule , a byl schopen vypočítat obvod Země .
Nebylo to pouhé zvyknutí si na jevovou fasádu anebo promítání příčin za tuto fasádu .
Právě proto , že chtěl pochopit souvislosti a poslal otroka , aby mu odkráčel vzdálenost mezi Asuánem a Alexandrií , a právě proto , že pochopil , jak spolu souvisí dva různě dlouhé stíny vržené stejnými tyčemi ve stejnou dobu na různých místech , nešlo o nějaké navyknutí si .
Viditelný důkaz o kulatosti Zeměkoule podali kosmonauté až o několik století později , odhlédneme - li od jiných nepřímých důkazů .
Nálepka ' paranoidní myšlení ' je velmi pohodlná nálepka pro > ty nahoře
Vážený pan RNDr . Anton Hajduk , DrSc .
rektor Trnavské univerzity
Trnava
Vážený pane rektore , píši Vám v zastoupení a z pověření redakční rady Vesmíru , jejímž jste byl dlouhá léta členem .
Se znepokojením sledujeme události související s výukou na Trnavské univerzitě , s její existencí vůbec i s pokusy o Vaše odvolání .
Znepokojení je o to větší , že zřejmě nejde jen o lokální případ , ale pravděpodobně o iniciaci procesu , v němž svobodné a nezávislé myšlení má být usměrňováno do schémat , vyhovujících způsobu jakéhosi oficiálního myšlení , v horším případě pak bez výhrad podporujících jako jediný správný současný vývoj událostí na Slovensku .
Jde o nebezpečný proces , který by mohl rychle vést ke ztrátě sotva vydobyté myšlenkové svobody a ta by se pak musela znovu velmi dlouho a pracně získávat zpět .
Proto podporujeme Vaše úsilí i úsilí celé Trnavské univerzity a věříme , že hodnoty , které prosazujete , budou nakonec těmi hodnotami , které budou v nové Slovenské republice stále prioritní .
S přáním mnoha úspěchů
Ivan M . Havel
šéfredaktor Vesmíru
Zprava doleva a obráceně
Zprava doleva a obráceně přenáší informace mezi mozkovými hemisférami asi 200 miliónů nervových vláken svorového tělesa ( corpus callosum ) , které je mezi nimi rozepjato jako velký vějíř dobře patrný při pohledu na mozek shora .
Svorové těleso je největší z několika typů takových spojek .
Jeho operativní protětí , které se dělá pro některé jinak neléčitelné typy epilepsie , způsobuje spolu s protětím dalších spojek " syndrom rozštěpeného mozku " ( split brain syndrom ) , za jehož výzkum dostal R . W . Sperry Nobelovu cenu , protože jím dokázal funkční specializaci hemisfér .
Jinými slovy - pravá a levá mozková hemisféra sice trvale spolupracují , ale přesto jsou v mnohých ohledech " každá na něco jiného " .
Například řečové funkce jsou u naprosté většiny lidí vázány více na levou mozkovou hemisféru než na pravou .
Vzácně se svorové těleso nevyvine .
To je stav obyčejně doprovázený dalšími nervovými a psychickými poruchami , ale někdy mají lidé , kteří přišli na svět bez svorového tělesa , inteligenci zcela normální .
Na jejich vývojový defekt se pak přijde náhodou - užitím zobrazovacích metod , když jsou jimi vyšetřeni třeba po úrazu hlavy .
Jak se u těchto lidí přenášejí informace mezi mozkovými hemisférami ?
Náhoda nalezla dva takové pacienty ( Arch . Neurol . 49 , 271 , 1992 ) .
Jeden z nich měl nevyvinuté svorové těleso a nevyvinutou další , dosti mohutnou spojku .
Druhý neměl vyvinuto jen svorové těleso - takže bylo možné dobře porovnávat .
U chlapce , který neměl vyvinuty obě spojky , byly zjištěny lehké poruchy přenosu zrakových a dotykových informací z jedné hemisféry do druhé .
Druhý chlapec , s uchovanou alespoň druhou spojkou ( měl ji vyvinutou nadměrně ) , poruchy těchto přesunů neměl .
Nevyvinuté svorové těleso tedy dokáží nahradit jiné spojky mezi hemisférami a pravděpodobně i další , méně známé mechanismy .
František Koukolík
61 - 34
V roce 1989 vyšla v nakladatelství Panorama kniha Petra Vopěnky " Rozpravy s geometrií " .
O dva roky později pak následovaly jeho " Druhé rozpravy s geometrií " ( koedice nakladatelství Fokus a Práh ) .
Obě knihy byly dlouho očekávané především těmi , kdo navštěvovali v osmdesátých letech tak tak povolené Vopěnkovy večerní přednášky na Matematicko - fyzikální fakultě Univerzity Karlovy v Praze .
Přednášející vyprávěl o geometrii v jejím vývoji a vztahu k myšlenkovým klimatům různých dob .
Nyní začínáme ve Vesmíru uveřejňovat na pokračování třetí , relativně samostatnou část Vopěnkových rozprav , která se zabývá změnou geometrického názoru s objevem neeukleidovských geometrií .
Je to téma pro přírodní vědy zvlášť důležité a pro přírodovědce poučné .
( red )
Pokus o " konečné řešení " při dracunculoze aneb nedostane se nakonec vlasovec medinský na seznam chráněných druhů ?
V podkoží lidského těla žije červ , který byl znám již i starověkým lékařům .
Jmenuje se vlasovec medinský ( Dracunculus medinensis ) a usazuje se lidem hlavně na nohách , kde vytváří boule a bolestivé puchýře .
Pachatelem jsou samičky .
( Samečkové po spáření se hynou . )
Přestože červi patří k vlasovcům , příliš vlasoví nejsou .
Samička je sice dlouhá až 1 - 1 , 2 m ( ! ) , ale tlustá 1.5 - 2 mm .
Když přijde napadená končetina člověka do styku s vodou , samičky vystrčí přední konec těla , na kterém mají vyústění pohlavních orgánů a začnou vykládat do vody tisíce drobnohledných larviček .
Ty se ve vodě stanou kořistí buchanek , v nichž se usídlí , poporostou a čekají až jejich nové hostitele někdo s vodou vypije .
V těle takto nakaženého člověka během 3 měsíců dospějí a po roce se vše pak opakuje .
Po té době se totiž oplozené a plně vyvinuté samičky usazují opět pod kůží .
Tento červ je dodnes rozšířen v různých oblastech Indie , Pákistánu a v 17 státech Afriky , v pásu na severu vymezeném Sahelem , na jihovýchodě Ugandou a Keňou .
Nejlépe se z těla odstraňuje starým , osvědčeným způsobem tzv . natáčením na " hůlku " .
Když samička po styku s vodou vysune svůj konec , zachytí se do rozštípnutého dřívka a pomalu , trpělivě natáčí až se celá vytáhne z těla ven .
Tento způsob byl ve starověku běžně prováděn různými léčiteli a tak - mimochodem - někteří parazitologové si myslí , že tato činnost byla pro ně tak typická , že se hůlka s omotaným červem stala nakonec symbolem lékařství .
( Ne tedy nějaký had či užovka Aeskulapova , jak se zpravidla uvádí , viz Vesmír 58 , 284 , 1979 ) .
V květnu 1991 byla na vysoké úrovni sdružených institucí a to Rozvojového programu spojených národů , Světové banky a Světové zdravotnické organizace přijata rezoluce vyhlašující vyhubení tohoto červa z povrchu zemského do konce roku 1995 !
Neznamená to , samozřejmě , že by se proti němu začalo bojovat až od tohoto data .
Z jihoasijských republik bývalého Sovětského svazu byla dracunculosa vytlačena již r . 1930 a z Iránu např . r . 1970 .
Za posledních deset let nebyla hlášena ani ze Saudské Arábie a z Jemenu a později např . ani Iráku , Somálska , Libérie , Gambie atd .
Z výše uvedeného je zřejmé , že nejlepší ochranou proti nákaze je pití nezávadné vody bez buchanek .
To však není v mnoha krajích z více důvodů možné .
A tak přestože i tam jdou křivky nemocnosti dolů , tento vlasovec se tam stále drží .
Nejméně je většinou uskutečnitelné doporučované zakládání studní či podzemních nádrží na vodu .
Prostému a jednoduchému převařování vody mnohde brání nedostatek paliva .
A tak se před časem objevil nápad zavést mezi domorodce filtry , kterými by si vodu před použitím cedili .
Přes zdánlivou jednoduchost takovéto akce nevychází vše tak , jak si iniciátoři představovali .
Když v loňském roce přemýšleli účastníci akce v Nigérii o příčinách její menší úspěšnosti , došli k následujícím názorům .
Nylonové filtry se vyrábějí v Německu a zatímco v počátku akce přišly asi na 1.5 dolaru , dnes po prudkém pádu nigerijské měny " naira " jsou nedosažitelně drahé .
Někteří však vidí malou úspěšnost v nezájmu domorodců .
Ti si totiž stále myslí to , co si mysleli již dávno jejich předkové .
Že to , co v sobě mají a co se z nich občas vynoří , k jejich tělu patří .
Že je to - šlacha !
( TDR News čís . 40 , 11 , 1992 )
A my si ještě dodejme .
Co když se vše zdaří tak , jak bylo v OSN naplánováno .
Co na to " ochránci přírody " ?
Z přírody zmizí opět jeden mimořádně zajímavý druh !
Byť by to byl " jen " cizopasník ( viz Vesmír 70 , 237 , 1991 ) .
Josef Chalupský
117 / 34
FYZIOLOGIE A MEDICÍNA
Letošní Nobelova cena za medicínu byla udělena americkým badatelům E . H . Fischerovi a E . G . Krebsovi .
Pozastavme se nad významem jejich práce i nad časovou komponentou základního výzkumu .
V padesátých letech , tři roky po zveřejnění Watsonovy a Crickovy základní práce o struktuře kyseliny deoxyribonukleové , se zabývali Krebs a Fischer regulací metabolismu , tedy něčím , za co Nobelovy ceny byly již dávno uděleny v letech čtyřicátých - Warburgovi a jiným .
V tehdejší době se mohlo zdát , že jde jen o rozvíjení již vytýčené oblasti .
Krebs začínal svou kariéru v laboratoři takových nositelů Nobelovy ceny z let čtyřicátých ( 1947 ) , jako byli manželé Coriovi ( viz Vesmír 69 , 476 , 1990 ) .
Zde převzal část problémů svých starších kolegů .
Spolu s Fischerem pak r . 1956 zveřejnili svou základní práci , okolo které se vyvinula zcela nová vědní oblast .
Čtyřicetiletý rozvoj výzkumu fosforylace proteinů
V metabolismu cukrů , produkce a odbourávání jaterního glykogenu jako jeho zásobní formy , byly jednotlivé reakce popsány již dlouho před tím .
Manželé Coriovi se poměrně brzy začali zajímat o regulaci těchto procesů .
Při tom zjistili , že rychlá adaptace metabolismu na zásobovací , nebo opačně na spotřebující tok materiálu se uskutečňuje fosforylací klíčových enzymů adenozintrifosfátem - tedy produktem energetického metabolismu samého .
Fosforylace , spolu s defosforylací , která způsobuje návrat do výchozího bodu , je regulačním principem celé kaskády enzymů , které umožňují rychlé změny a reakce na změněné podmínky .
Právě zde bylo zajímavé zjistit , jaký je mechanismus této fosforylace proteinů , která s tehdy dobře známými fosforylačními reakcemi na úrovni nízkomolekulárních substrátů měla jen velmi málo společného .
Fosforylované proteiny nejsou samy o sobě nic neobvyklého .
Připomeňme jen fosvitin ze žloutku a kasein z mléka .
Zde je zásobní funkce této asociace proteinu s fosfátem tak nápadná , že tyto proteiny vzbuzovaly pozornost jen jako modely struktury a interakcí proteinů .
Již ze studia takových modelových proteinů je patrná radikální změna způsobená zabudováním velké skupiny obsahující silný negativní náboj skupiny na výslednou strukturu proteinu .
Fosforylace silně změní jak strukturu peptidu v blízkosti fosforylované aminokyseliny , tak interakci tohoto místa s ostatními částmi molekuly a jejím okolím .
Jiné - funkční - souvislosti byly pak hledány u podobně intenzívně fosforylovaných histonů .
Ty jsou umístěny v chromozómech , tedy na místě , kde se reguluje buněčné dělení a začíná kaskáda syntézy proteinů .
Zde změna struktury bílkoviny fosforylací působí asi jako nálepkování poštovních zásilek , které určuje směr transportu , uplatnění zásilky , rychlost a okamžik pohybů .
Ještě do počátku sedmdesátých let však učebnice obsahují kapitoly o replikaci , transkripci a translaci bez jediné zmínky o fosforylaci proteinů .
V sedmdesátých letech však začíná lavinovitý vzestup zájmu o tento proces .
Krebs a Fischer popsali proteinkinázu , která se podílela na zmíněné regulaci metabolismu cukrů - tzv . kinázu fosforylázy kinázy - a je ve své aktivitě stimulována cyklickým adenozintrifosfátem , látkou , která již také vedla k jedné Nobelově ceně , a to za objev jejího působení , učiněný E . W . Sutherlandem ( 1971 ) .
Popsali spolu s jinými základní strukturu enzymu složeného ze čtyř jednotek , dvou katalytických a dvou regulativních .
Podíleli se také na objasnění aktivizace enzymu spojením cyklického adenozintrifosfátu s regulativními jednotkami , které se tím z komplexu uvolní , a odkryjí tak aktivní centrum .
Dalšími objevy v průběhu popisu tohoto enzymu byla specifita fosforylace .
Ze tří známých postranních zbytků aminokyselin fosforylovaných v proteinech - tyrosylu , serylu a threonylu - fosforyluje tato proteinkináza , zvaná také proteinkináza A , výlučně na serylu .
Je známa i poznávací sekvence , sestávající se ze dvou zásaditých aminokyselin předcházející o jeden zbytek fosforylovatelný serin ( např . RRXS , v jednopísmenovém kódu aminokyselin ) .
Zatím zde byla řeč jen o popisu jednoho enzymu a jeho reakčního mechanismu .
Význam základního objevu obou nových nositelů Nobelovy ceny však spočívá v tom , že otevřeli novou linii výzkumu biochemických a buněčných regulačních procesů .
Dnes známe desítky různých proteinkináz .
Víme , že fosforylace proteinů je regulujícím procesem v přenosu signálů na buněčných membránách , v energetickém metabolismu ( kde tohle nové odvětví vlastně začalo ) , v buněčném dělení , v replikaci kyseliny deoxyribonukleové , i v biosyntéze proteinů .
To zdaleka není úplný výčet .
Zatímco tehdejší hlavní proud biologického výzkumu směřoval k tomu , co dnes nazýváme molekulární biologií , oba laureáti spojili svou vědeckou činnost se zdánlivě již " vybádanou " oblastí .
Dnes je molekulární biologie jednou z metodik , kterými se mj . zkoumají také proteinkinázy , a fosforylace proteinů je jedním z nejlépe propracovaných příkladů tzv . posttranslacionálních modifikací proteinů , jejich osudu po základních syntetických krocích .
Došlo k integraci obou výzkumných oblastí , které jedna bez druhé nejsou dnes myslitelné .
Jaroslav Šonka
Umami - pátá hlavní chuť
Sladké , hořké , kyselé , slané - to jsou základní lidské chutě a jejich uskutečňování na lidském jazyce ( a pak v mozku ) je předmětem výzkumu , hlavně se zřetelem k chuťovým recepčním buňkám lidského jazyka ( J . Membrane Biol .
Už se ví , že sladkost ( signál vysokoenergetických sacharidů , hlavně z rostlin ) je zprostředkována tvorbou cAMP ( cyklického adenosinmonofosfátu ) a právě se rozpoznávají signály hořkosti ( signálu jedovatých látek - alkaloidů aj . ) , slanosti a kyselosti .
Ale všichni víme , že dobré maso chutná ještě trochu navíc .
Protože zatím není slovo ( ani v angličtině ) pro specifickou chuť aminokyselin ( jako je glutamát v Čínské kuchyni ale i v Glutasolu , v jugoslávské Vede , v polévkových kořeních ) , zatím se tato zvláštní a příjemná chuť označuje japonským názvem umami ( což je dobrá chuť ) .
Tuto chuť mají maso , ryby , chaluhy , houby .
Už známe , že chuť všech slaných pokrmů ( polévek , omáček ) zlepšíme glutamátem sodným .
Umami signalizuje výživnou potravu živočišného původu .
Může nám zpříjemnit i vegetářská jídla .
Vratislav Schreiber
35 - 34
Střední hustota hmoty ve vesmíru je známa pouze přibližně a její hodnoty se příliš neliší od kritické a není ani jasné , kterým směrem .
Kromě toho , jak zdůrazňují někteří badatelé zabývající se problémem nekonečnosti , experimentální hodnoty střední hustoty se chtě nechtě vždy vztahují k nějakému konečnému objemu , a proto nelze pouze z nich dělat závěry o nekonečnosti vesmíru .
Tito lidé tvrdí , že zmíněná otázka se vyděluje ze sféry fyziky a musí být řešena filozofickými úvahami .
A právě zde vystoupil Casimirův efekt na obranu kosmologické kompetence fyziky .
Žijeme - li totiž v hyperbolickém anebo v plochém světě , pak Casimirův efekt neexistuje , a jestliže žijeme ve sférickém , pak se musí projevovat .
Odpovídající kladná energie vakua je velmi malá , avšak principiálně je možné ji v lokálních měřeních stanovit , podle těchto výsledků rekonstruovat globální strukturu vesmíru a konkrétně vyřešit problém konečnosti - nekonečnosti .
Jak se nedávno ukázalo , Casimirův efekt hraje důležitou roli i v jiných problémech kosmologie , např . při objasňování mechanismu inflace , anebo v kosmologickém " stroji času " I . D . Novikova a K . S . Thorna .
Již více než 10 let posuzují teoretici Casimirův efekt v souvislosti se strukturou hadronů , tj . silně integrujících částic .
V rámci teorie silných interakcí - kvantové chromodynamiky - je možné se na hadrony dívat jako na " puchýřky " ve vakuu ( tzv . pytle / bag / ) , uvnitř nichž jsou uzavřeny kvarky a gluony .
Nulové kmity kvantových polí kvarků a gluonů vedou k casimirovské energii pytle , která představuje kolem 10 % jeho celkové energie .
Příspěvek Casimirovy teorie je nutno také uvažovat při určování rozměru pytle , hmoty hadronu a jeho dalších experimentálně měřených charakteristik .
Jedno zajímavé použití Casimirova efektu se vztahuje k vícerozměrným modelům typu Kaluzy - Kleina .
Podle těchto modelů je " skutečná " dimenze našeho prostoročasu větší než čtyři , řekněme 10 , 11 nebo 26 .
Avšak nadbytečné rozměry ( kromě našich čtyř - tří prostorových a jednoho časového ) se uzavírají neboli , jak se říká , kompaktifikují na velmi malé vzdálenosti - řádu 10 - 33 cm - a tak je prostě nepozorujeme .
A právě tuto uzavřenost nadbytečných dimenzí zaručuje Casimirův efekt .
A nakonec Casimirovy síly se ukázaly jako velmi citlivé k parametrům lehkých anebo vůbec nehmotných částic předpovězených v rámci dnešních sjednocených kalibračních teorií , teorie supersymetrie a supergravitace ( skalární aksion , dilaton , arion , antigraviton se spinem 1 a mnoho dalších ) .
Takovéto částice nelze objevit ani na nejmohutnějších urychlovačích , neboť jsou neutrální , mohou pronikat ohromné vrstvy látky a téměř s ní neintegrovat .
Ale právě tyto částice vedou k projevům nových a se vzdáleností pomalu ubývajících sil .
Není proto vyloučeno , že v nedaleké budoucnosti se Casimirův efekt stane novým testem pro předpovědi základních fyzikálních teorií .
LITERATURA
V . M . Mostěpaněnko , N . N . Trunov : Effekt Kazimira i ego priloženija Uspechi fizičeskich nauk 156 , str . 385 - 426 , ( No 3 ) 1988
A . M . Mostěpaněnko , V . M . Mostěpaněnko : Koncepcija vakuuma v fizike i filosofii .
Energoatomizdat Moskva 1988
/ Z časopisu Nauka i žizň 12 / 1989 , str . 144 - 145 přeložil Ivan Boháček /
Změnám však nelze zabránit , a obvykle také nalézají dostatečný počet nadšených přívrženců .
Tomuto střetání mezi " starými " a " moderními " se pravděpodobně nedá vyhnout ;
nikdy mu neunikneme , protože artikuluje přirozené napětí mezi strukturou a vývojem , která , jak se zdá , má biologický základ ;
ba můžeme se domnívat , že je charakteristickým znakem života vůbec .
Pro každou společnost jsou zřejmě obě síly nepostradatelné , jak zachování daného stavu , tak změna .
A je nanejvýš pochybné , zda budou vůbec kdy vytvořeny spolehlivé teoretické nástroje , jež by nám umožnily měřit relativní sílu protichůdných energií v kterékoli dané společnosti , jako kvantifikovatelné vektory je sčítat či jednu od druhé odečítat a vypracovat na tomto základě obecné vývojové schéma dovolující příslušné předpovědi .
Můžeme jen odhadovat , co dává některým společnostem schopnost asimilovat rychlé změny , aniž se rozpadnou , a co vede k tomu , že jiné společnosti se spokojují jen velmi pomalým pohybem , a za jakých přesně zjištěných podmínek vedou vývoj či stagnace k prudkým krizím nebo k sebezničení .
Zvědavost , onen samostatný pud k nezištnému zkoumání světa , k němuž nejsme hnáni nebezpečím nebo stavy fyzického nedostatku , je podle badatelů , kteří studují vývoj , zakotven ve specificky morfologických znacích našeho rodu , a pokud tento rod zůstane tím , čím je , nelze onu zvědavost nijak vypudit z našeho ducha .
LESZEK KOLAKOWSKI ve sborníku Pojem krize v dnešním myšlení , Filozofický ústav ČSAV , Praha 1992 , str . 59
Heinrichovy vrstvy v severním Atlantiku
V hlubokomořských vrtech v severním Atlantiku bylo zjištěno několik vrstviček o mocnosti okolo 10 cm , které obsahují velká zrna vápence a jílové minerály illitového typu .
Tyto vrstvy , zvané Heinrichovy , se nápadně odlišují od okolního souvrství , které je velmi jemnozrnné a obsahuje hlavně křemen , živec a jílové minerály smektitového typu , vznikající zejména rozkladem vulkanického materiálu .
Heinrichovy vrstvičky obsahují jen chladnomilné fosilie , navíc ve značně redukovaném množství .
Zdroj vápenců byl vystopován ve východní Kanadě .
Během poslední doby ledové několikrát došlo k rychlému růstu kontinentálního ledovce v laurentinské oblasti Kanady .
Náhle uvolňované ledové hory přenášely materiál klastický tj . vzniklý rozpadem nebo rozrušením hornin ) s asi 25 % vápence až 3000 km dále na jih , kde docházelo k tání ledovců , uvolňování zrn a tvorbě Heinrichových vrstev .
Šest posledních Heinrichových vrstev bylo datováno :
H 1 . . . 14300 let před současností
Zatím není jasné , i když je to pravděpodobné , zda k rychlému růstu ledovců docházelo i v jiných oblastech .
Pokud se projeví globální charakter změn , bude nutno revidovat stratigrafické členění kvartéru , protože zatím bylo empiricky přijímáno pravidlo , podle kterého jednomu zalednění odpovídá jedna doba ledová .
Heinrichovy vrstvy ukazují , že jen během poslední doby ledové došlo nejméně šestkrát k rychlým pohybům ledovců .
Pravděpodobně bude nutné přehodnotit i naše ledovcové sedimenty - morény údolních ledovců ve vrcholových partiích Krkonoš , Tater a dalších hor .
Není vyloučeno , že nepocházejí z různých ledových dob , ale jen z různých výkyvů posledního glaciálu .
Václav Cílek
Milankovičův cyklus zpochybněn ?
VÁCLAV CÍLEK
Ještě počátkem století věřili geologové , že Zemi postihla jedna velká ledová doba , kterou nazvali diluviem , tedy dobou před potopou světa .
Rozvoj alpské geologie se už nesl ve znamení čtyř ledových dob , zaznamenaných různými úrovněmi zalednění .
Později byly trochu nesměle rozeznány další dvě ledové doby , takže jejich celkový počet se stabilizoval na šesti .
Tento idylický a přehledný stav trval několik desetiletí , až do chvíle , kdy série hlubokomořských vrtů a izotopická analýza mořských mikrofosilií ukázala , že dobře vyvinutých , " plnohodnotných " ledových dob bylo nejméně 22 !
Chladných výkyvů , poněkud " degradovaných " ledových dob bylo nejméně 64 !
Zjednodušeně to vypadá tak , že ledová doba ( glaciál ) vždy trvá okolo 100 tisíc let a je poměrně rychle nahrazena meziledovou dobou ( interglaciálem ) , která trvá asi 20 tisíc let .
Lidská povaha ráda hledá harmonii a idea platonského roku , střídání věků a cyklických kataklysmat je v ní hluboce zakořeněna .
Kolísavá , pilovitá křivka klimatických změn velmi dobře zapadla do mýtického i filozofického pohledu na svět .
Začaly se hledat příčiny .
Dnes věříme , že příchod ledové doby je způsoben interakcí mezi třemi základními skupinami faktorů :
1 ) Za nejdůležitější mechanismus globálních změn za posledních 600 tisíc let je považován tzv . Milankovičův cyklus .
Je složen ze tří základních cyklů , určených excentrickou dráhou Země vůči Slunci , měnícím se náklonem zemské osy a precesí .
Všechny tyto tři faktory způsobují různou insolaci ( oslunění ) zemského povrchu , která je pravděpodobně řídícím mechanismem globálního klimatu .
Původní představa počítala s jednoduchým modelem - je - li míra oslunění větší na rovníku a menší na pólech , rostou polární čepičky a sever Evropy začíná pohlcovat kontinentální ledovec .
Je - li naopak větší oslunění v cirkumpolárních oblastech , ledovec ustupuje a začíná doba meziledová .
2 ) V okamžiku , kdy do hry zasáhne ledovec , spustí se negativní zpětná vazba způsobená albedem .
Led odráží asi 90 % sluneční energie .
Čím větší je plocha pokrytá ledovcem , tím víc tepla se vyzáří zpět do prostoru a tím větší je zima .
Stačí poměrně malá změna plochy pokryté ledem či sněhem a stále se prohlubující negativní vazba spustí příchod doby ledové .
3 ) Naštěstí má světový oceán tak velkou tepelnou kapacitu , že je schopen kompenzovat krátkodobé klimatické změny způsobené např . sérií chladných let nebo sopečnými výbuchy .
Důležité však je , aby moře proudilo a globálním přenosem tepla normalizovalo klimatický chod Země .
Kdyby situace byla takto jednoduchá , neměl bych asi 6 kg separátů prací o Milankovičově cyklu a albedu .
Poctivě řečeno , při posuzování globálních klimatických změn neexistuje žádný jednoduchý model , který by uspokojivě fungoval , a velmi často nefungují ani ty nejsložitější modely .
Víra v Milankovičův model je podepřena desítkami hlubokomořských vrtů , které mají srovnatelné paleoteplotní křivky .
Na druhou stranu bývají zvláště starší úseky hlubokomořských vrtů špatně datovány , obsahují četné hiáty a kratší klimatické výkyvy jsou zastřeny bioturbací , tj . činností mořských červů , kteří podobně jako naše žížaly promísí různé vrstvy a zastřou tak původní klimatický záznam .
" Žížala je nepřítelem paleoklimatologa ! "
Z těchto důvodů se věnuje značné úsilí nalézt takový typ sedimentů , který by ukazoval klimatický záznam , ale nebyl postižen informačními děrami a šumy mořských sedimentů .
Skupina amerických geologů oznámila nález kalcitové žíly o mocnosti 70 cm , která odráží klima za posledního půl miliónu let .
Ve střední Nevadě , blízko Las Vegas , se nalézá poruchové pásmo Devil ' s Hole .
Otevřené trhliny pod hladinou spodní vody jsou vyplňovány jemnozrnným klacitem .
Potápěči pomocí podvodní vrtné soupravy odvrtali profil několika kalcitovými žilami .
Pro další studium se ukázala být zvláště vhodná 36 cm mocná žíla DH - 11 .
Bylo z ní odebráno v intervalu 1.26 mm celkem 285 vzorků , které byly analyzovány a u nichž byly zjišťovány izotopické poměry uhlíku a kyslíku .
Důležité partie kalcitové žíly byly pomocí uranových a thoriových izotopů na 21 místech datovány .
Výsledná paleoteplotní křivka byly srovnávána s křivkou oslunění a paleoteplotními křivkami získanými z mořských vrtů ( SPECMAB ) a z vrtu do antarktického ledovce ( Vostok ) , viz obr . 1 .
Získaná klimatická křivka z žíly Devils Hole ( DH - 11 ) vykazuje některé velmi zajímavé rysy :
* Základní průběh teplot je přibližně shodný s teplotami získanými z mořských vrtů a z vrtů do antarktického ledovce , ale liší se v důležitých detailech .
* Klimatický záznam je nelineární a nesouhlasí s hlavním Milankovičovým cyklem , který trvá 100 tisíc let .
Např . mezi klimatickými minimy IV a V uplynulo pouze 79 tisíc let , zatímco mezi minimy I a II uplynulo 128 tisíc let 1992 / 4 ) .
Klimatický cyklus se za posledního půl miliónu let stále prodlužuje .
* Poslední tři meziledové doby jsou stále teplejší ( viz čerchovaná čára na křivce DH - 11 ) , ale holocén , interglaciál v němž žijeme , je o 2 - 3 O C chladnější než poslední interglaciál - eem ( viz Vesmír 71 , 234 , 1992 ) .
* Interglaciály trvají průměrně 20 tisíc let .
* První polovina ledové doby mívá méně vyrovnaný a v průměru teplejší klimatický chod , minimální teploty jsou vázány na druhou polovinu ledových dob .
Práce o kalcitové žíle z Devils Hole představuje důležitý průlom do informačního monopolu ledových a mořských vrtů , ale sama je zatížena jinými problémy .
Sběrná oblast vod srážejících kalcitové žíly leží ve vzdálenosti asi 100 km a vodám prosakujícím do deprese to trvá nejméně několik tisíc let , než dorazí na místo vzniku žíly .
A zatím si nikdo není příliš jistý tím , jaké lokální faktory se během této dlouhé doby mohou do klimatického záznamu promítnout .
LITERATURA
I . J . Vinograd a spol . : Continuous 500000 Year Climate Record from Calcite in Devils Hole , Nevada .
Science 258 , 256 - 260 , 1992
Akademický senát 3 . lékařské fakulty Univerzity Karlovy udělil jako cenu předplatné na Vesmír těmto studentům :
* Michalu Koutskému , Praha 10 , II . roč . , za vynikající studijní výsledky ( průměr 1.17 ) , organizování sportovních akcí a reprezentaci fakulty v hokejbalu .
* Michalu Otáhalovi , Praha 9 , II . roč . , za vynikající studijní výsledky ( průměr 1.0 ) a za pomoc Pražské záchranné službě .
* Petrovi Jiráskovi , Heřmanův Městec , III . roč . , za vynikající studijní výsledky ( průměr 1.0 ) a studentskou pedagogickou činnost na Ústavu anatomie
* Lubomíru Slávikovi , Žilina , III . roč . , za výborné studijní výsledky ( průměr 1.33 ) a studentskou pedagogickou činnost na Ústavu anatomie .
Na Ortopedické klinice pracuje jako sanitář .
* Tereze Jedinákové , Praha 4 , IV . roč . , za výborné studijní výsledky ( průměr ( 1.50 ) a studentskou vědeckou činnost na II . interní klinice ( téma sledování hypertenze a hypercholestrolemie u dětí ) .
* Pavlu Barsovi , Ústí nad Labem , IV . roč . , za výborný studijní prospěch ( průměr 11440 ) a studentskou vědeckou činnost na Ústavu jazyků ( příprava česko - anglického slovníku pro zahraniční studenty ) .
* Patriku Grexovi , Bratislava , V . roč . , za velmi dobrý prospěch ( průměr 1.77 ) , aktivní práci v Akademickém senátu , studentské organizaci Medici di Praga a za všeobecný zájem o přírodní a technické vědy .
* Zuzaně Otrubové , Banská BYstrica , V . roč . , za vynikající studijní výsledky ( průměr 1.55 ) , práci na I . interní klinice , ve studentské organizaci Medici di Praga a za reprezentaci fakulty ve sportovních a kulturních akcích .
* Kamilu Kolejákovi , Stará Lubovňa , VI . roč . za vynikající studijní výsledky ( průměr 1.0 ) , práci na klinice plastické chirurgie ( samostatná práce na ambulanci , úrazovém sále a oddělení kliniky ) a za aktivní činnost v Akademickém senátu .
* Jiřímu Zezulákovi , Praha 2 , VI . roč . , za výborné studijní výsledky ( průměr 1.42 ) , práci na Psychiatrické klinice ( služba na jednotce intenzívní péče ) , za aktivní práci v Akademickém senátu , studentské organizaci Medici di Praga a za všeobecný zájem o přírodní a technické vědy .
Doc . MUDr . Hana Provazníková , CSc .
Aktuálně
Černá bankovní středa
Představa , že banky jako instituce podnikající v oblasti peněz a finančnictví nemohou z tohoto důvodu zbankrotovat , je naprosto iluzorní .
Ani ony totiž nejsou ničím jiným , než pouhým podnikatelským subjektem , který v tvrdé konkurenci dalších bank buď uspěje , nebo zkrachuje .
Kazimír Jánoška
Tuto skutečnost jednoznačně potvrdila středa 2 . února , kdy Česká národní banka oznámila , že u krajského obchodního soudu v Praze podala návrh na konkurz Kreditní a průmyslové banky , na niž v září loňského roku uvalila nucenou státní správu .
Tento krok tehdy zdůvodnil mluvčí ČNB Martin Švehla slovy , že vývoj bankovního hospodaření KPB v posledních měsících neodpovídal požadavkům obezřetného podnikání .
Jako ochranu proti nejistému vývoji bankovní dohled rozhodl , že do konce roku musí všechny bankovní ústavy , především však ty malé , zvýšit kapitálovou přiměřenost na 6.25 procenta .
Z kruhů blízkých Bankovní radě jsme se dověděli , že tento orgán na přelomu loňského a letošního roku opakovaně jednal o tom , jak zachránit pět menších bank před krachem .
Obavy totiž vyvolávají možnosti dominového efektu v situaci , kdy u nás stále neexistuje zákon o pojištění vkladů obyvatel , který by vytvořil legislativní podmínky mimo jiné pro založení společného zvláštního bankovního fondu pro případ krizových situací v bankovní sféře .
Padlo - li rozhodnutí , že Kreditní a průmyslová banka bude navržena na konkurz , pak se to stalo na základě skutečnosti , že měla minimální počet zákazníků mezi fyzickými osobami .
Její půjčky od jiných bank dosáhly 3.6 miliardy korun , samotná však měla pohledávky pouze za 2.6 miliardy korun .
Podle posouzení nezávislého auditu byly však velice špatně strukturovány a " zaručovaly " minimální , stěží třicetiprocentní výnos .
Podle Martina Švehly však nehrozí , že by causa Kreditní a průmyslové banky mohla mít bezprostřední vliv na stabilitu obdobných malých finančních ústavů .
Co se týče velkých bank , tak ty jsou zatím z rizikového kola venku .
Rizikové úvěry , které jsou tou největší hrozbou pro existenci malých bank , " stíhají " krýt zvyšováním rezerv , přičemž zdrojem jejich financování jsou samozřejmě úroky .
Uvědomíme - li si však , že rozhodující bankovní ústavy v uplynulých dnech částečně snížily úrokovou míru úvěrů , je nasnadě , že malé banky typu Kreditní a průmyslové se zhruba půlmiliardovým základním jměním začínají čím dál nejistěji pohlížet na svoji budoucnost .
| Daňový poradce |
Trápí vás daně ?
Nevíte , co kam započítat ?
Zdá se vám , že finanční úřad nepostupoval správně ?
Jsou vám nejasná některá ustanovení daňových zákonů ?
Je tu pro vás připravena rubrika Daňový poradce .
Vaše dotazy čekáme na naší adrese .
Spotřební daně
Můžete mi sdělit , k jakým hlavním změnám došlo po srpnové novele zákona o spotřebních daních ?
Karel Holínek , Praha
Došlo ke zpřesnění pojmů například tuzemsko - zahraničí , dovoz - vývoz a podobně .
Změnila se povinnost plátce ohledně vystavování daňových dokladů , použití určitých výrobků k nepodnikatelským činnostem , změnil se termín předkládání daňových přiznání na 25 dnů , je změněna ve vracení daně , upřesněno zdaňovací období , odvod , splatnost , zálohové vracení , registrace , oznamovací povinnost , penále , pokuty atd .
Ovšem zákon je zákon a nemohu doporučit nic jiného , než prostudování jeho autentického znění .
Jiří Gebarowský
Kontakt : Norská 12 , 101 00 Praha 10 , tel . : ( 02 ) 73 89 59 .
Obrázek : 7
Výrobce - typ : OKI OKIFAX OF - 150
Způsob tisku : LED XEROX
Přenosová rychlost ( A 4 / s ) : 10
Samoopravný režim ( ECM ) : ano
Rozměry ( mm ) : 430 x 475 x 185
Cena ( Kč ) : 76506
Popis :
Fax kombinovaný s telefonem s tiskárnou na principu xeroxu .
Jedna náplň toneru stojí 1427 Kč .
Používá normální nebo xeroxový papír .
Zásobník papíru na 200 listů s možností rozšíření o dalších 500 listů .
Automatické přepínání režimu fax - telefon s možností manuálního přepnutí na telefonní konverzaci po přijetí faxu .
Jednotlačítková volba 24 čísel , zkrácená volba 70 čísel .
Automatické opakování posledního voleného čísla .
Odložené vysílání .
Paměť rozšiřitelná do 40 stran A 4 .
Dvouřádkový display 2 x 20 znaků .
Tisk čísla odesilatele v záhlaví každé stránky .
Automatický tisk žurnálu po 50 spojeních anebo na povel obsluhy .
Akustické přivolání obsluhy přijímající stanice po každé stránce , nebo po dokončení přenosu .
Vyzvedávací provoz ( POLLING ) v řadě kombinací .
16 důvěrných schránek na heslo .
Oběžníkové vysílání s možností využití důvěrného provozu .
Shrnutí :
Bohaté funkční vybavení telekomunikační části a současně dobrá jakost a trvanlivost tisku směrují tento přístroj do organizací silně orientovaných na faxové spojení vlastních jednotek .
štoček : KALENDÁŘ PODNIKATELE
Výstavy v 1 . polovině dubna
Termíny výstav zveřejňujeme v této rubrice s předstihem , aby se na ně podnikatelé mohli připravit .
Informace o připravovaných akcích zasílejte na adresu redakce a označte heslem " Kalendář podnikatele .
Redakce neručí za změny v plánovaných akcích .
Výrobě pomáhá ergonomie
K zákazníkům patří jak stavební firmy , tak i malí stavebníci
V průměru vagon kulatiny denně zpracuje firma Nekima na stavební řezivo .
Při práci s touto surovinou však je velký odpad , zhruba padesátiprocentní .
Proto se firma vedle své hlavní sériové produkce zaměřuje i na další využití dřeva na drobnější výrobky a příležitostně také přírodní nábytek na zakázku .
Daří se jí tak materiál zhodnotit z dalších 25 až 30 procent .
Jaroslava Fürstová
Původní představa , že bude firma tak zvané polštáře ( laicky řečeno střed kmene , z něhož by již odpad téměř žádný nebyl ) nakupovat , vzala velice brzy za své .
Vyšlo by to přibližně pětkrát dráže , než když nakoupí kulatinu .
To ale znamená , že musela změnit své představy i co se týká zaměstnanců , ačkoliv to není vždy snadné .
Kritéria výběru
Firma zaměstnává na třicet pracovníků .
Z toho jen necelá třetina jsou vyučení truhláři .
Základní kritéria , kterými se převážně řídí při přijímání zaměstnanců , jsou prostá - zájemce o práci nesmí mít zápis v trestním rejstříku a z předchozího zaměstnání nesměl odejít kvůli absencím či jinému hrubému porušení pracovní kázně .
Výuční list firma vítá , ale ze dvou důvodů ho striktně nepožaduje .
Jednak proto , že převážná část práce při zpracování kulatiny na stavební řezivo není náročná na speciální dovednosti , každý jen trochu šikovný člověk ji po krátkém zacvičení zvládne .
Druhý důvod vyplývá z určité nouze .
Vyučení truhláři se většinou snažili založit si vlastní firmy a postarat se o sebe sami .
O nábytek , doplňky a další řemeslné výrobky ze dřeva , dělané na míru , byl vždy zájem .
Šikovnost se pozná
Schopnost člověka pro tuto práci a vztah k ní se pozná spíš například na tom , jak kdo zachází s nářadím a nástroji , než na výučním listu .
Někdo si přinese svoje nářadí , jiní zaměstnanci je vyfasují na osobní kartu .
Jak si jich váží , je vidět na opotřebení nástrojů , na tom , zda je jen tak pohodí nebo naopak pečlivě zamykají ( každý má pro to vyhrazený prostor ) , jak jsou ochotni je půjčovat a komu .
Nedostatek lidí , kteří umějí pracovat se dřevem , na trhu práce si firma Nekima uvědomuje zejména nyní , kdy by chtěla přijmout další zaměstnance s ohledem na zamýšlené rozšíření výroby .
Vhodné adepty na zaměstnání nachází i na úřadech práce obtížně .
Roli hraje také určitá fluktuace zaměstnanců .
Ze stálého počtu potřebných třiceti pracovníků se jich asi deset vystřídalo .
S některými firma musela rozvázat pracovní poměr právě pro vážné přestupky v pracovní kázni ( absence , alkohol ) .
Častěji se však porušení pracovní kázně řeší mírnějšími prostředky .
Záleží na přestupku i na typu člověka .
Na každého platí něco jiného .
S někým stačí promluvit a on si to bude pro příště pamatovat , jindy je větším ponaučením krácení prémií .
Pokud prémie tvoří 70 až 80 % základního platu , který se pohybuje nad celostátním průměrem , může to být postih dost citelný .
Organizace práce
Zaměstnanci u firmy Nekima procházejí obvyklou zkušební dobou dva až tři měsíce .
Absolvují bezpečnostní školení , o kterém firma vede evidenci .
To je důležité pro obě zúčastněné strany .
Zaměstnanci se důkladně seznámí s předpisy pro práci u pily a dalších strojů , firma je kryta v případě úrazu zaviněného nedbalostí pracovníka .
Školení se pravidelně podle předpisů opakuje .
Práci řídí vedoucí výroby .
Zodpovídá za využití pracovní doby a rozumné vytížení celého strojového parku , spolu s předáky pak i za výběr vhodného materiálu pro ten který výrobek .
Předáci jsou u každého jednotlivého stroje .
Mají odpovědnost za využití tohoto stroje , kvalitu práce i dobrý stav zařízení .
Výkon podle měření
Každý z mistrů má mimo jiné i sešit , do kterého zapisuje výkon stroje .
To slouží především jako údaje pro ergonomii .
Firma si totiž dává zpracovat studii , která má také určit optimální rozmístění strojů v daném prostoru , aby se eliminoval nadbytečný pohyb materiálu a lidé se zbytečně nenaběhali .
Jistě by šlo , aby u některého stroje pracoval například jen jeden člověk , a ne dva jako nyní .
Pak by se rychleji unavil , snížila by se jeho pozornost .
Jde o to najít nejlepší poměr výkonu stroje a lidí vzhledem k požadované kvalitě práce , i v návaznosti na finanční ohodnocení zaměstnanců .
Od letošního roku firma počítá i s funkcí směnového předáka , protože zavádí provoz na dvě směny , aby zvládla požadavky zákazníků a v neposlední řadě lépe využila stroje , které nesnadno kupovala s využitím úvěrů .
Kontakt : Nekima , s . r . o . , Pod strání 6 , 277 51 Nelahozeves , tel . : ( 0205 ) 245 47 , FAX : ( 0205 ) 245 47 .
( text k obrázku )
I NÁŘADÍ UMÍ VYPOVÍDAT :
Prozradí , zda s ním zachází neumětel nebo mistr .
Rádce : Zákony a my
Doplnění údajů
Podal jsem žalobu u soudu , kterou jsem si sám napsal .
Zanedlouho jsem byl dopisem vyzván , abych žalobu doplnil o údaje , které jsou podle soudu nutné .
Je postup soudu správný ?
K . J . , Jáchymov
Soud postupuje správně , neboť v 42 , odstavec 4 občanského soudního řádu ( OSŘ ) jsou uvedeny náležitosti , které musí návrh obsahovat .
Především musí být v návrhu patrno , kterému soudu je určen , kdo ho podává , které věci se týká , co sleduje , musí být podepsán a datován .
Návrh musí být podán s potřebným počtem stejnopisů a přílohami tak , aby jeden stejnopis zůstal u soudu a aby každý účastník dostal jeden stejnopis .
Kromě těchto obecných náležitostí musí návrh obsahovat ( podle 79 odst . 1 OSŘ ) jméno , povolání a bydliště účastníků ( obchodní jméno , nebo název a sídlo právnické osoby ) , vylíčení rozhodujících skutečností , označení důkazů a z návrhu musí být patrno , čeho se navrhovatel domáhá .
Ve věcech obchodních musí návrh dále obsahovat identifikační číslo právnické osoby a údaj o tom , zda některý z účastníků je zapsán v obchodním rejstříku .
Je proto vaší povinností , abyste výzvě soudu vyhověl a v naznačeném směru vady žaloby odstranil .
Předpokládám , že soud vás poučil o možnosti zastavení řízení podle 43 odst . 2 OSŘ , pokud nebude ve stanoveném termínu návrh doplněn nebo opraven .
Pořádková pokuta
Při projednávání mého případu u soudu jsem nevydržel mlčet , když protistrana vyloženě lhala .
Proto jsem do její výpovědi vstupoval poznámkami .
Za to jsem dostal od soudce pořádkovou pokutu .
Je možné se proti této pokutě odvolat ?
M . O . , České Budějovice
Proti rozhodnutí soudu o uložení pokuty , které vám bylo písemně doručeno , se můžete odvolat do 15 dnů ode dne doručení k odvolacímu soudu podle poučení , které je v rozhodnutí uvedeno .
Odvolání je nutné dostatečně zdůvodnit .
Vzdání se odvolání
Po vyhlášení rozsudku u soudu jsem se vzdal odvolání .
Po příchodu domů jsem si celou věc rozmyslel a chtěl bych se proti rozsudku odvolat .
Mám ještě takovou možnost ?
E . R . , Beroun
Odvolání se lze vzdát ústně do protokolu u soudu - což byl zřejmě váš případ - nebo písemným podáním adresovaným soudu , který ve věci rozhodoval .
Přitom platí , že projev vzdání se odvolání je neodvolatelný .
Chtěla bych ještě podotknout , že vzdání se odvolání bude mít za následek předčasnou právní moc rozhodnutí jen tehdy , vzdají - li se odvolání všechny další oprávněné subjekty .
Nebudou - li projevy učiněny současně , ale postupně , nabývá rozhodnutí právní moci až tehdy , učiní - li projev poslední z legitimovaných subjektů .
Platební rozkaz
V podnikání jsem se ne vlastní vinou dostal do platební neschopnosti .
Odběratelé mi dluží značné částky , které bych chtěl vymáhat soudně .
Protože vím , že soudy pracují zdlouhavě , zajímalo by mne , zda existuje nějaký kratší způsob jak se domáhat svého práva .
L . Ž . , Plzeň
Zřejmě máte na mysli vydání platebního rozkazu .
Je to rozhodnutí ve věci samé , vydané ve zkráceném řízení .
Platební rozkaz je upraven v paragrafech 172 až 174 OSŘ .
Předseda senátu může platební rozkaz vydat i bez výslovné žádosti navrhovatele a bez slyšení odpůrce , je - li v návrhu uplatněno právo na zaplacení peněžité částky a vyplývá - li to ze skutečností uváděných navrhovatelem .
V platebním rozkazu je odpůrci uloženo , aby do 15 dnů od doručení platebního rozkazu splatil požadovanou částku včetně nákladů řízení , nebo aby v téže lhůtě podal u soudu , který platební rozkaz vydal , odpor .
Platební rozkaz musí být doručen odpůrci do vlastních rukou , náhradní doručení je vyloučeno .
Jestliže nelze platební rozkaz doručit do vlastních rukou i jen jednomu z odpůrců , předseda senátu je usnesením zruší v plném rozsahu .
V takovém případě musí být věc projednána v řízení sporném .
Je - li podán odpor proti platebnímu rozkazu včas , ruší se tím platební rozkaz v plném rozsahu a předseda senátu rovněž nařídí jednání .
Platební rozkaz nelze vydat , jde - li o věc , ve které má jednat a rozhodovat senát , nebo není - li znám pobyt odpůrce , nebo kdyby měl být platební rozkaz doručen do ciziny .
Není - li proti platebnímu rozkazu podán odpor , má účinky pravomocného rozsudku .
Pozdě podaný odpor ( po uplynutí 15 dnů počítaných ode dne doručení ) předseda senátu zamítne .
Osvobození od poplatků
Jsem na mateřské dovolené a chtěla bych podat návrh na zrušení práva společného nájmu bytu .
Mám minimální příjem a měla bych zaplatit kolek ve výši 500 korun .
I to je pro mne mnoho .
Může mi být zaplacení soudního poplatku prominuto ?
J . D . , Kolín
Ustanovení 138 OSŘ umožňuje , aby na žádost účastníka předseda senátu přiznal osvobození zcela nebo zčásti od soudních poplatků , odůvodňují - li to poměry účastníka a nejde - li o svévolné nebo zřejmě bezúspěšné uplatňování , nebo bránění práva .
Pro posouzení důvodnosti přiznání osvobození od soudních poplatků budou rozhodující především majetkové a sociální poměry účastníka a dále výše soudního poplatku a povaha nároku .
Proto je třeba soudu předložit - ve vašem případě - potvrzení o výši dávek v mateřství .
Odpovědi připravila : Bronislava Hábíková , předsedkyně senátu Obvodního soudu pro Prahu 1 .
Pod vysokým napětím
Východočeská energetika se ziskem , ale na modernizaci to nestačí
Akciová společnost Východočeská energetika ( dříve státní podnik VČE ) vloni nakoupila od Českých energetických závodů téměř pět miliard kilowatthodin a dodala je 670 tisícům odběratelů .
Cílem společnosti je vysoká kvalita a spolehlivost dodávky elektrického proudu .
Pavel Kačer
Problémem však je zastaralost jejího technického zařízení , neboť podnik byl dlouhodobě podinvestován .
Nyní musí a . s . vkládat do obnovy a rozvoje nejméně 700 milionů korun ročně .
Zhruba 200 milionů Kč získá odpisy a 200 milionů Kč rozdělením disponibilního zisku .
Zbylých 300 milionů korun se zatím snaží získat z vnějších zdrojů , například bankovními úvěry .
Cena elektřiny je dosud regulována státem .
Drobným odběratelům účtujeme 75 haléřů za 1 kWh , což je méně , než za kolik ji od ČEZu nakoupíme , říká obchodní náměstek Jaroslav Heligr .
Neplatiči bez proudu
Východočeská energetika musí snižovat náklady .
Vloni například zaplatila dodavateli ( ČEZ ) 22 milionů korun penále za opožděné platby , letos by nechtěla vydat na pokuty ani korunu .
Znamená to ovšem zaujmout mnohem tvrdší postoj vůči svým odběratelům a vyžadovat od nich dodržování platební kázně .
Od tohoto roku přísně sledujeme saldokonto záloh za odběr elektřiny , uvádí vedoucí odboru a . s . VČE Josef Jehlička .
Podnikatelé s nižším odběrem platí ročně čtyři zálohy .
Ještě vloni jim nebyla přerušena dodávka proudu , i když během roku zálohu neuhradili .
Při pozdějším vymáhání pohledávky energetici nejednou zjistili , že dlužník společnost zrušil .
Letos Východočeská energetika uzavírá nové smlouvy , v nichž je zakotveno placení záloh v přesných termínech .
Pokud se zákazník v platbě opozdí , dostane náhradní termín , obvykle posunutý o 2 až 3 týdny .
Pokud nepřistoupí na nový splátkový kalendář a nezaplatí poplatky z prodlení , je přerušena dodávka elektřiny .
Ve vlastní režii
Ukazuje se , že jde o velmi účinný systém , který však klade zvýšené nároky na pracovníky energetické společnosti .
Počet přerušených a obnovených dodávek se několikanásobně zvyšuje .
Aby bylo možné systém úspěšně provozovat , připravila Východočeská energetika počítačový program .
Software jsme mohli koupit za miliony od západní firmy .
Rozhodli jsme se však využít vlastní odborníky a vlastní zkušenosti .
Domníváme se , že tím nijak neztratíme čas , ale uspoříme velké finanční prostředky , soudí Jaroslav Heligr .
Přesto si projekt vyžádá nemalé investice na zakoupení počítačů pro 50 stanic a technického zařízení pro jejich propojení a přenos dat .
Proti ztrátám
Ztráty při rozvodu elektřiny se pohybují mezi 8 až 9 procenty .
Východočeská energetika je chce snížit , ale to bez modernizace nejde .
Například část těchto ztrát ( obchodního charakteru ) vzniká nepřesností měřicí techniky .
Proto musí společnost investovat do nákupu nových elektroměrů .
U velkoodběratelů musí být montovány drahé přístroje zahraniční výroby .
Technické ztráty je možné omezit i snižováním elektrického odporu vodičů .
Vyžaduje to rozvést energii co nejblíže k odběratelům velmi vysokým a vysokým napětím ( 22 až 110 kilovoltů ) , vodiči o silném průměru .
Modernizace spočívá v budování nových rozvodů a distribučních transformačních stanic .
Ceny elektrické energie jsou už delší čas důvodem většího napětí .
Podnikatelé protestují proti vyšším sazbám ( 1.70 - 1.80 Kč za 1 kWh ) , než mají ostatní odběratelé .
Ovšem vláda se obává důsledků uvolnění cen .
Jisté je , že dříve nebo později bude i obchod s elektřinou liberalizován .
Kontakt : Východočeská energetika , a . s . , Sladkovského 215 , 501 03 Hradec Králové , tel . : ( 049 ) 391 1111 , FAX : ( 049 ) 301 50 .
Citát : Od letoška uplatní energetika tvrdý režim vůči neplatičům .
Jadran začíná lákat
Válka tvrdě postihla turistiku *
Češi se v Rabacu neztratí
Kolem 11000 hostů může denně přijmout perla severního Jadranu Rabac .
Na středisko , které má 1.5 tisíc obyvatel , je to hodně .
Toto přímořské letovisko má v průměru 143 slunečných dnů , což je 2250 hodin , a průměrnou teplotu 14.3 stupňů Celsia .
Pro turisty je rájem , pro obyvatele centrem zaměstnanosti .
Jaromír Složil
Válka se naštěstí Istrijskému poloostrovu vyhnula , ale její vliv je zde patrný .
V nejlepších letech bylo Chorvatsko doslova zaplaveno turisty ze západních zemí .
Českých návštěvníků přijíždělo až 1.5 milionu ročně .
Odhad za loňský rok hovoří o 150 - 180 tisících turistů z ČR .
Hlavně Češi
Turistika se nyní v Chorvatsku soustřeďuje hlavně na Istrii .
V loňském roce sem směřovalo 95 % všech turistů .
Země se jen pomalu zotavuje z propadu cestovního ruchu , ke kterému došlo v důsledku válečného konfliktu .
Ubylo hlavně Němců , kteří mají velkou kupní sílu .
Za prvních 10 měsíců loňského roku zaznamenali na Istrii více než 7.2 milionu turistických přenocování .
V samotném středisku Rabac to bylo 344000 noclehů .
Podíl letoviska v rámci celé Istrie tak dosáhl 4.7 % .
V předválečných letech se však mohlo pochlubit až 1.15 milionu noclehů ročně .
Současnou situaci dokresluje skutečnost , že například rekreační komplex Marina s 200 lůžky nemělo význam vůbec otevírat .
Bylo málo hostů , takže se to vůbec nevyplatilo .
Loňské sezoně dominovali v Rabacu Češi ( 30 % ) , dále následovali Němci a Slovinci ( po 20 % ) a Rakušané ( 15 % ) .
Turistický zájem o Istrii kromě příznivého klimatu zvyšuje výhodná poloha .
Ze zemí , odkud je většina hostů , lze do turistických letovisek dojet po noční jízdě autem nebo autobusem .
Měna a ceny
Výstavba nových hotelů byla nyní prakticky zcela zastavena .
Výši nákladů na pořízení jednoho lůžka , které v roce 1989 dosahovaly 20000 DEM bez infrastruktury , nedovede v současnosti nikdo odhadnout .
Horentní inflace ničí slabý dinár , který nemá prakticky žádnou hodnotu .
Malý šálek kávy stál loni v létě kolem 2000 dinárů , lahev vína v hotelu dokonce 65000 .
V polovině září obdržel turista podle oficiálního kurzu za 100 DEM více než 330000 dinárů , o týden později ještě o 8000 dináru více .
Vysoká inflace působila podnikatelům v turistice velké problémy .
Oblast Rabace vykázala přes oživení zájmu zisk pouze v červenci a srpnu .
Rozdíl cen v hotelech v hlavní sezoně a v zimním období je asi 50 % .
V hotelových komplexech mají tři druhy cen .
Nejnižší jsou pro domácí návštěvníky , střední jsou pro cestovní kanceláře a nejvyšší jsou pro individuální zahraniční hosty .
Ti zaplatí v sezoně za jeden den s polopenzí kolem 40 DEM .
Co turista nevidí
V dobách prosperity zajišťovalo v Rabacu hlavní turistickou sezonu kolem 1700 lidí .
Nyní je jich o polovinu méně .
Víc jich zatím není třeba .
Zatímco na celkové zvyšování odbornosti poskytovaly úřady v Rabaci v letech 1988 až 1989 přes 30000 DEM ročně , v roce 1990 , kdy byly zveřejněny naposledy tyto údaje , to bylo méně než 20000 DEM .
Stálí zaměstnanci , kteří pracují v sezoně až 14 hodin , dostávají plat pouze za 8.5 hodiny .
Zbytek je jim vyplácen v mimosezonním období .
Průměrný měsíční plat činil v oblasti turistiky loni 350 DEM bez příplatku za odpracovaná léta .
Není to žádná sláva a perspektiva zlepšení je spojena pouze s oživením cestovního ruchu .
V této situaci hledají v Rabaci všechny možnosti ke snižování provozních nákladů .
Například v loňském roce bylo třeba obnovit vnější nátěry komplexu Girandella .
Cizí firma žádala za realizaci zakázky 400000 DEM .
Lidé z Rabacu se nechali přeškolit a zvládli práce za 100000 DEM .
Privatizace
Od srpna loňského roku platí pro privatizaci turistických center rozhodnutí Chorvatského fondu pro privatizaci o zásadních vlastnických změnách .
Na prodej bylo v Rabacu nabídnuto více než 500000 akcií , každá v nominální hodnotě 100 DEM .
Všechny akcie , které tvoří necelých 50 % základního kapitálu , byly prodány chorvatským občanům .
Zbytek základního kapitálu je připraven k prodeji .
Hovoří se o možné účasti zahraničních zájemců , a mezi nimi i o českých firmách , protože oblast Rabace patří mezi velmi atraktivní místa celé Istrie i celého Chorvatska .
dia : RABAC :
I přes rostoucí zájem turistů nebylo loni toto přímořské letovisko plně vytíženo .
Graf : Rozdělení návštěvnosti v Rabacu podle ročního období
pozor na umístění dia - při pohledu na snímek musí být obdélníkový bazén vpravo .
Christian Dreyer , ředitel ,
Ostroj - Hansen + Reinders , s . r . o . , Opava
O uhelné doly v ČR jsme se zajímali již dávno .
Oblast Ostravska je z hlediska struktury a dějin srovnatelná s německým Porúřím .
Svou roli hrály i nízké mzdové náklady při současné vysoké kvalifikaci pracovní síly .
K atraktivitě České republiky přispěl zpočátku i bývalý ministr financí Klaus svou důslednou politikou rychlé privatizace , zavedením zákonů tržního hospodářství a stabilní měnovou politikou .
Opavský Ostroj jsme si jako partnera zvolili kvůli vysoké úrovni jeho produkce .
Obě firmy se mohly vzájemně hodně učit .
Partneři v Ostroji nám vycházeli vstříc , takže stabilní vztah důvěry a motivace pro budoucnost se nám podařilo vybudovat velmi rychle .
Se spoluprací jsme na rozdíl od firem jiných zemí velmi spokojeni .
Je zřejmé , že ve většině případů Češi poznali , že jde o to " vysoko si vyhrnout rukávy a společně se chytit problémů . "
V některých zemích bývalého východního bloku lidé setrvávají v jakémsi očekávání a domnívají se , že blahobyt nastane sám od sebe .
Přitom přehlížejí nutnost tvrdé práce .
V tomto směru musím Čechům vyslovit velký kompliment .
S ekonomickými podmínkami podnikání jsem v ČR převážně spokojen .
Přál bych si ale , aby vysoká produktivita práce byla vlastní každému .
Stále jsou u vás lidé , kteří si myslí , že stačí být jen na pracovišti .
Že je v pořádku přečíst si v práci noviny , nebo si trochu odpočinout .
Naštěstí většina lidí pochopila , že v tržním hospodářství záleží na každém jednotlivci , který je odměňován za svůj výkon .
Nebo že každý pocítí i nevýhody v případě , že jeho výkonnost není dostatečná , nebo se jen " veze " .
Jsem zarmoucen lidmi , kteří se ke mně chovají s nedůvěrou .
Mají strach , že jim " bohatí Němci " chtějí něco vzít .
Sám již dva roky věnuji třetinu svého času české firmě , aniž za to společnému podniku něco fakturuji .
Dokonce ani ne mé cestovní výlohy .
Náklady nese německá firma , protože máme společný cíl .
Tím je vybudovat v Opavě úspěšnou a prosperující firmu , z níž budou mít profit obě strany .
Přímí spolupracovníci to již pochopili , ale problém je hlavně s lidmi , s nimiž se ještě dobře neznáme , nebo s těmi , kteří měli s cizími firmami špatné zkušenosti .
Zatěžuje nás malá pružnost státní správy .
Zápis u obchodního soudu do obchodního rejstříku nebo výpis z geodezie trvá i několik měsíců .
Na druhé straně to chápu , protože tyto správní úřady dostávají nové spektrum úkolů , na které nebyly zvyklé .
Brání to však rychlosti podnikání a růstu prosperity .
Někdy může být den či týden prodlení na závadu úspěšného vývoje .
Nabídky
Kurzy , školení , semináře
* Téma : Základní znalosti a dovednosti filozofie marketingu .
Kontakt : INPRO - Institut , Samcova 1 , 110 00 Praha 1 , pí Karbanová , tel . : ( 02 ) 231 6272 , FAX : ( 02 ) 231 6267
* Téma : Progresivní technologie řezání a dělení materiálů - především pro technology a konstruktéry .
Termín : 28 . 2 . - 2 . 3 . 1994 .
* Téma : Zahraničně obchodní operace podniku .
Termín : 21 . 3 . - 25 . 3 . 1994 .
Termín : 15 . 3 . 1994 .
Kontakt : Kredo , s . r . o . , Milíčova 13 , 130 00 Praha 3 , tel . + FAX : ( 02 ) 627 9337 , 271004 .
* Téma : Manažerské kurzy - motivace jednání spolupracovníků , personální dovednosti manažera , řízení organizačních změn , mzdová politika , logistická koncepce oběhu zboží , organizační kultura firmy a efektivní management , chování firmy v prostředí konkurence , manažerské účetnictví a finanční management .
1994 .
Kontakt : Kredo , s . r . o . , Milíčova 13 , 130 00 Praha 3 , tel . + FAX : ( 02 ) 627 9337 , 271004 .
OSKAR
Za mimořádný výkon
Firmě Winston , Import & Marketing , s . r . o . , která dodává na český trh ložní soupravy nejvyšší kvality .
Soupravy jsou z australské ovčí vlny a nesou mezinárodní značku vlněné pečeti , která přísluší jen originálním výrobkům .
Přes vysokou cenu se soupravy prodávají velmi dobře , na čemž má podíl přímý systém prodeje .
Kontakt : Winston , s . r . o . , Brandlova 4 , 602 00 Brno , tel . : ( 05 ) 45 21 12 98 , FAX : ( 05 ) 45 21 21 97
OSKAR
Za mimořádný výkon
Firmě MB - výroba nábytku , za výrobu a instalaci interiérů bank , restaurací a dalších zařízení " na klíč " .
Zároveň vyráběná škála kancelářského nábytku , prodávaná vlastní prodejní sítí i sítí dalších prodejců , snese nejvyšší kvalitativní nároky .
Ty jsou největší firemní devízou při konkurzních řízeních , kterých se firma účastní hlavně na severní Moravě .
Kontakt : MB - výroba nábytku , Bohuslava Martinů 2 , 741 01 Nový Jičín , tel . : ( 0656 ) 207 78 , FAX : ( 0656 ) 249 26
Čtvrt milionu diků stačí
Pro silné fondy z první vlny není počet bodů rozhodující
V první vlně kuponové privatizace dal každý osmý dik své body spořitelně , která se tak stala nejsilnějším reálným vlastníkem .
O tom , s jakou strategií vstupuje Spořitelní investiční společnost do druhé vlny , jejíž předkolo v těchto dnech vrcholí , jsme hovořili s jejím generálním ředitelem Miroslavem Stehlíkem .
Jaroslav Šulc
* V portfoliu Spořitelní privatizační akciové společnosti je více než pětistovka podniků .
Jak dopadá srovnání tržní hodnoty vašeho portfolia s celkovou hodnotou akcií v jednotlivých oborech ?
Podařilo se nám vstoupit do lepších firem , protože - a to bez výjimky - jsou ceny akcií podniků , kde máme kapitálovou účast , vyšší než oborové průměry .
Zvlášť výrazné to je ve strojírenství či v elektrotechnice , kde to je dokonce dvojnásobek .
Mluvím o prosincových kurzech burzy , ale lednové se moc neliší .
* Pocítí to nějak váš akcionář ?
Pokud vím , tak o dividendách za rok 1993 jste původně neuvažovali .
Jak se teď zdá , výplata dividendy je reálná .
Není to ovšem zásluha jen dobře zvoleného portfolia , ale především dalších zisků z obchodování s cennými papíry .
Předpokládáme , že valná hromada , které návrh na uvolnění 600 milionů korun pro výplatu dividend předkládá shodně představenstvo i dozorčí rada , ho také schválí .
Podstatné je , že tyto peníze nejdou z podstaty , ale z lepších než očekávaných výsledků hospodaření .
* To vypadá , že tak velký fond má spoustu výhod .
Ale také nevýhod .
Nespornou výhodou je samotná velikost a kapitálová síla , která umožňuje rozptýlit kapitál do zmíněných pěti stovek podniků a minimalizovat tím riziko .
Nejsme také běžným účastníkem akciového trhu , ale spíše jeho spolutvůrcem - samozřejmě se všemi problémy s tím spojenými .
Proto také náš postup na burze byl odlišný od postupu menších společností .
* Máme tomu rozumět tak , že pro druhou vlnu nemáte cíl získat maximum investičních bodů ?
Je to trošku komplikovanější :
Chceme nikoliv maximum získaných investičních bodů od akcionářů , ale spíše takový počet , který bude optimální z hlediska fungování fondu a který umožní doplnění portfolia a získání pozic v těch podnicích , jejichž chod je třeba sledovat a usměrňovat .
Například proto , že jsou významným dodavatelem či odběratelem firmy , kde máme pozici již z první vlny .
* To znamená ?
Tipuji , že bychom mohli dostat důvěru od sta tisíc do tří set tisíc diků , a to by mělo stačit k tomu , abychom spolu s ostatními reálnými vlastníky mohli účinně kontrolovat klíčové technologické a kooperační řetězce v české ekonomice .
A prostřednictvím této strategie udržovat trend poměrně vysoké lukrativnosti akcií firem , kde jsme spoluvlastníky , případně akcií našich vlastních fondů .
Především však předpokládáme , že půjdeme do nadějných oborů i jednotlivých podniků , kde jsou podle našich analýz podmínky pro efektivní rozvoj .
* Teď rozumím zvláštnosti vaší kampaně před druhou vlnou - žádné velké sliby , žádné nabídky odkupování kuponových knížek či jejich braní do zástavy .
Přesně tak .
Vycházíme totiž z toho , že lidé jsou pěti prvními koly a tím , co po nich následovalo , dostatečně poučeni .
V dubnové výplatě dividend se objeví obě složky zisku běžného akcionáře , to znamená výnos z cenného papíru plus zhodnocení podílu , což by mělo celkem v průměru činit okolo 25 procent .
Když vezmu v úvahu loňskou asi dvacetiprocentní inflaci , tak je zřejmé , že tu reálný kladný výnos akcionáře bude existovat .
* Znamená to , že tento způsob kolektivního investování je jistou ochranou proti znehodnocení peněz inflací ?
Ano , a proto jsme vedle spořitelního privatizačního fondu založili i podílové a investiční fondy .
Jejich výhodou je kombinace růstové a dividendové strategie , umožňující přinést vysoké zhodnocení .
Faktem také je , že základem tohoto výnosového efektu byla pečlivá volba portfolia , které je poměrně úzké - riziko se rozkládá mezi akcie pouze asi padesáti společností a deset obligací .
* Běžnému občanovi , vlastnícímu určitý peněžní obnos , který by rád výhodně investoval , nemusí být pozadí otevřených fondů vždy jasné .
Jde o to , že výše výnosu je - na rozdíl od dluhopisů - po určitou dobu velkou neznámou , protože závisí na výsledcích hospodaření fondu .
Proto při zakládání fondu se zvolila metodika jednotného výnosu z jednoho podílu .
Je to podobné jako u výplaty dividendy z akcie , kde také nezáleží na délce podílnictví .
U fondů Čechoinvest a Moravoinvest je část výnosů obratem investována tak , aby systematicky rostl celkový majetek jako zdroj budoucích zisků .
Pokud se hovoří o otevřenosti , tak ji chápejte jako zásadu , že fond garantuje každému podílníkovi , že na požádání mu jeho podíl zpětně odkoupí .
S těmito podílovými listy se proto nemusí obchodovat ani na burze či jinde .
Mají proto vcelku stabilní hodnotu , nepodléhající okamžitým výkyvům .
Všimněte si , že otevřených fondů není na peněžním trhu hodně , neboť ne každý je tak silný , aby si dovolil zpětný odkup kdykoliv nabídnout .
* Měli bychom se zastavit ještě u jednoho produktu - Spořitelního investičního fondu .
Je pravda , že do něj české domácnosti v průběhu ani ne půl roku investovaly šedesát milionů korun ?
Stanovili jsme poměrně vysokou hranici pro celkový objem upisovaných podílů - až na 700 milionů korun .
Faktem je , že kdybychom vyhověli všem nabídkám , které jsme měli především ze zahraničí , už dávno byla celá částka upsána a mohly se emitovat akcie .
Informace o šedesáti milionech , za které koupily podíly domácnosti , je pravdivá , ale vzhledem k celkovému objemu je zřejmé , že zhruba ještě osmkrát tolik do něj investovaly právnické osoby .
* Jak si ten nepoměr vysvětlujete ?
Na trhu je už dost široká nabídka vcelku výhodných investic , ve kterých se běžný občan s obtížemi orientuje - to za prvé .
Za druhé - domácnosti přece jen mají hlouběji do kapsy .
Je to ale v tomto případě trochu škoda , protože za tři tisíce korun , plus emisní ážio , které teď dělá asi stopadesát korun , lze získat - obrazně řečeno - vstupenku do docela exkluzivního fondu dividendového typu .
Jsou v něm soustředěny vysoce bonitní akcie přísně vybraných společností , kde lze s velkou pravděpodobností očekávat nadprůměrné výnosy .
* To jsme se vrátili zpět k první vlně .
O vaší strategii pro vlnu druhou je v tuto chvíli jasné jedno : Nejít na maximum bodů .
Druhá věc je , kam je investovat .
Rozhodnutí se mně zdá tentokrát těžší , než ve vlně první , a to proto , že soubor podniků je nyní celkově víc rizikovější , než prve .
Na druhé straně tu jsou zkušenosti se správou dvou desítek miliard majetku z první vlny , nehledě na to , že denně máme nové informace .
Proto při zvažování co opakovat a co opustit jsme se rozhodli vytvořit 2 . spořitelní privatizační fond a postavit ho znovu jako fond univerzální .
To znamená , že záměrně nedáváme přednost tomu , či jinému odvětví nebo regionu , ale předpokládáme investovat v tom státním podniku , který si až dosud vede v hospodaření z našeho hlediska uspokojivým způsobem a který má i jasný podnikatelský záměr pro budoucí roky .
citát :
Počet získaných investičních bodů od akcionářů bude optimální tehdy , když umožní kvalitní doplnění našeho dnešního portfolia
NA CHYBÁCH SE ČLOVĚK UČÍ
Láce se vždy nevyplácí
Otevřeli jsme si s manželkou na vesnici malý obchod se smíšeným zbožím .
V jedné místnosti prodáváme především drogistické a kosmetické zboží , ve druhé máme základní sortiment textilu , příprav na šití a podobně .
Protože tady dlouho bydlíme a manželka i dříve v obchodě pracovala , známe dost dobře potřeby zdejších lidí a vcelku se nám daří .
Na začátku podnikání jsme však udělali chybu , která pro nás byla varováním .
Viděli jsme , že lidi začínají víc šetřit a rozmyslí si vydat peníze za dražší oblečení .
Proto jsme využili příležitostné nabídky a nakoupili větší množství bavlněných triček za nízkou cenu .
Kalkulovali jsme , že pro práci okolo chalupy a na běžné všední nošení o ně bude zájem .
I s obchodní přirážkou byla laciná .
Jenomže všechno má své kdyby .
Trička se opravdu začala dobře prodávat .
Ale než se sešel týden s týdnem , přišlo nám několik sousedů říct , jak vypadají po jednom vyprání .
Nitě ve švech nevydržely ani prudší pohyb a na prádelní šňůry se věšelo cosi , co bylo širší než delší .
Na vesnici se každý zná s každým a nic tam není anonymní .
Proto se hned rozkřiklo , jak chceme zbohatnout šizením sousedů .
Žádné tričko už nikdo nekoupil .
Několika lidem jsme dokonce pro dobrou vůli vraceli peníze , jiní nám jenom řekli , že za hadr na podlahu by dali o něco míň , ale budiž .
Poučení : * Nenechat se svést nízkou cenou bez vyzkoušení alespoň nejzákladnějších funkcí zboží na několika kusech , než koupíte větší množství .
* Obchodník v " kamenné " prodejně si nemůže dovolit totéž , co stánkař .
Zvlášť při omezeném okruhu zákazníků se lehce připraví o jejich důvěru .
František Osáhal , jižní Morava
Příspěvek zařazený do této rubriky - pojednávající o konkrétních chybách podnikatelů - je běžně honorován a navíc zhodnocen prémií 100 Kč .
Bude také zařazen do čtvrtletního slosování O 3000 korun .
Pište nám o tom , jaké chyby jste se při podnikání dopustili a jaké z toho plyne poučení .
Když je manažer na rybách
I auto lze při cestách změnit v provizorní kancelář
Jednání střídá jednání , do toho zvoní telefony , potřebné je vyřídit běžnou agendu , projednat se spolupracovníky jejich úkoly .
Takový časový rozvrh zná mnoho manažerů .
I když si dovedou organizovat čas poměrně dobře , jeden z problémů zůstává : Kde vzít čas na promyšlení zásadních kroků , nezbytných pro prosperitu firmy i v budoucnu , a nenastavovat přitom pracovní den hluboko do noci ?
A další čas na relaxaci a nabytí nových psychických sil ?
Zdeněk Kubín
Doporučení vyčlenit si ve svém plánovacím kalendáři časový blok právě na tyto záležitosti je sice dobrou radou , ale má svá úskalí .
Pokud je totiž manažer ve své kanceláři či v dosahu telefonu , stále existuje poměrně značné riziko , že tento blok mu naruší " naléhavý " a " důležitý " hovor , nebo někdo ze spolupracovníků přijde s naléhavým problémem , který je třeba vyřešit ihned .
Dva následující příklady však mohou být inspirativní .
Příjemné s užitečným
Pan ředitel dnes odpoledne již nebude , právě odjel na ryby .
Pokud uslyšíte od sekretářky podobná slova , asi si pomyslíte něco o rajském životě ředitele , který si může dovolit takto se " flákat " .
Josef Kadlec , ředitel nejmenovaného podniku , je však jiného názoru :
Manažer si musí najít čas , kdy je zcela sám , kdy ho nikdo neruší při přemýšlení či analyzování situace podniku .
Při chytání ryb jsou k tomu téměř ideální podmínky .
Ticho přírody společně s estetikou krajiny vnáší do myšlení i citů klid , jako by zpomalilo neustále rychlý chod jednání , měnících se situací .
K tomu nikým nerušen může manažer v klidu u vody promýšlet opatření , které bude muset z titulu své funkce uskutečnit .
Například takto jsem se zabýval problémy se stagnujícím odbytem našich výrobků .
Nejdřív jsem hledal odpověď na otázku , do jaké míry je to vinou pracovníků odbytového oddělení .
V klidu , nikým nerušen jsem si v duchu vybavil každého z pracovníků , jeho charakteristické vlastnosti , zvyky , způsob jednání .
Pak jsem obdobně rozvažoval o situaci na trhu - připomenul si čísla z analýz a prognóz , porovnal se svými poznatky o situaci konkurence .
Na rybách jsem tak došel k závěru , že je nezbytná reorganizace uvnitř naší firmy .
A měl jsem i čas si v okamžiku , kdy jsem měl ještě v živé paměti předchozí úvahy a rozbory , promyslet několik variant této reorganizace .
Na rybách může také člověk promyslet , zda začne spolupracovat s novým partnerem , či nikoliv .
A ryby mohou být i určitou inspirací .
Je potenciální partner spíše štikou , nebo sumcem či kaprem ?
Na každou z ryb musím jít jinak - a vím také , co od nich můžu očekávat , jak budou reagovat .
Podobné je to i v obchodě - musím vědět , jaký přístup ke komu zvolit .
Stopaři s řidičákem
Ne každý je samozřejmě rybář .
Ale využít lze i jiné příležitosti .
Svůj způsob , jak získat potřebnou hodinu navíc má i českobudějovický manažer František Smrž :
Dost času ztratím na cestách .
Za volantem je sice možné přemýšlet o firmě , o tom , co je třeba udělat , co se osvědčilo a co ne .
Ale přece jen se podvědomí musí soustředit na situaci na silnici .
K tomu není možné si učinit potřebné poznámky , byť jen v bodech .
Proto rád beru stopaře .
Moje první otázka pak zní : Máte řidičák ?
A máte ho s sebou ?
Pokud jsou odpovědi kladné , usedá za volant on .
Já se přestěhuji na zadní sedadlo , které se tak stane mojí kanceláří .
Mohu si v klidu prostudovat třeba některé spisy , učinit si poznámky , nebo taky napsat text přednášky pro svoji lektorskou činnost na Jihočeské univerzitě .
Jen při cestě do Prahy získávám tímto způsobem skoro dvě hodiny navíc .
Dva uvedené konkrétní příklady mohou inspirovat .
Jen je třeba podotknout , že v druhém případě asistentka manažera prohlašuje , že její případné šedivé vlasy má na svědomí právě tento zvyk jejího šéfa .
štoček : Názor
Kvalitní energetická síť je klíček k dalšímu rozvoji české ekonomiky .
Ke zlepšení současného stavu u vás může podle mého názoru pomoct rychlá privatizace energetických zařízení a vstup zahraničního kapitálu .
Je potřeba investovat do nových technologií , které pomohou jak podstatně zvýšit výkon a efektivnost stávajících zařízení , tak snížit únik škodlivých emisí do ovzduší .
Například v řadě míst Severní Ameriky se podařilo při spalování uhlí dosáhnout až 10 krát nižšího množství emisí než je tomu v současnosti v České republice .
Otto Jelínek , bývalý kanadský ministr
Poradna
Dívat se očima zákazníka
Naše firma se rozhodla pro rozsáhlou reklamní kampaň .
Vyčlenili jsme na to finanční prostředky , naplánovali média .
Máme připravený slogan , výtvarný leitmotiv , texty inzerátů a letáky jsou téměř hotové .
Nezapomněli jsme na nic ?
Martin Pichl , Praha
Než zahájíte reklamní kampaň , projděte si znova jednotlivé úseky a pokud možno objektivně zhodnoťte kapacitu své firmy , připravenost na vedení reklamní kampaně a personálu .
Zamyslete se i nad interiérem vašich kanceláří , prodejny , skladů .
Zvlášť kriticky posuzujte ta místa , kde se budete nejvíce setkávat se zákazníkem .
Proto si položte i následující otázky :
Firma prezentující se půlstránkovými inzeráty by neměla mít zaprášené a poloprázdné výklady .
Jsou plné ?
Pokud ano , výborně .
Ale jsou také dobře upravené , naaranžované ?
Nevržou či nedrhnou vchodové dveře ?
Chová se personál ke klientům uctivě , zdvořile a je zároveň dostatečně odborně zdatný ?
V létě přijde horko , ale prodávat třeba televize Sony v rozdrbaných kraťasech asi není to nejlepší .
Není v prodejně , skladu či kanceláři nesnesitelné dusno ?
Klient se pak u vás velmi rychle přestane cítit dobře a pohodlně , a spíše se bude snažit nenápadně zakrýt propocená místa na košili .
Měl by však hlavně sledovat vaše informace .
Možná by stálo za to koupit ventilátor .
To jsou jen některé otázky , které si musí odpovědný manažer položit společně s propagačním pracovníkem či týmem .
Zároveň je nutné posoudit vaši schopnost doplňovat prodejny nebo sklady .
Velmi nekompromisní kritéria se vyplatí si stanovit u dodacích lhůt , které nabízíte .
Při skutečně odpovědném přístupu nebudete zahajovat kampaň , aniž byste vyřešili alespoň ty největší problémy .
Snažte se na svou firmu dívat očima zákazníka .
Při absenci nebo podcenění uvedených přípravných kroků můžete velmi snadno a za hodně peněz dosáhnout kvalitní antireklamní kampaně .
Špatný prodavač a dlouhé dodací lhůty jsou hlavními důvody bezprostředně snižujícími efekt reklamy .
Přemysl Souček ,
Agentura AG 7
Kontakt : AG 7 , Karlovo nám . 7 , 120 00 Praha 2 , tel . : ( 02 ) 2491 335 , tel . + FAX : ( 02 ) 2491 3357 .
Srovnání ekonomických ukazatelů
( rok 1993 )
ČR Polsko Maďarsko
Zdroj : Business Week
Číslo týdne
V České republice rodiny zaměstnanců s dětmi dávají největší částku , 34.6 % příjmu , na zaplacení různých druhů půjček , pojištění a daní .
Druhou největší položkou jsou výdaje za potraviny a nealkoholické nápoje , které dosahují téměř 20 % .
Výdaje za bydlení , tj . nájemné , elektřina , plyn tvoří 10 % .
Podle Českého statistického úřadu , který šetření provedl , se vychází z průměrného měsíčního příjmu zaměstnanců 4300 korun .
štoček : VELKÉ MALIČKOSTI
Obrázkový jídelníček
Mnoho restauratérů se snaží odlišit svůj podnik od druhých nabídkou neobvyklých jídel .
Ti méně nápadití to řeší alespoň neobvyklými názvy .
Co ale chudák zákazník ?
Jak si má vybrat , když v lepším případě je u názvu uvedeno složení , v horším nic ?
V jedné z místních restaurací to majitel vyřešil jednoduše .
Jídelní lístek doplnil barevnými fotografiemi .
Už jenom prohlídka takové nabídky je příjemnou záležitostí a navíc se zákazník může po celou dobu přípravy jídla těšit na něco zcela konkrétního .
Obrazový jídelníček oceňují zvláště cizinci , kteří sem dost často zabloudí - vždyť ne každý z obsluhujících je schopen vyjadřovat se cizím jazykem na přijatelné úrovni .
Petr Jůza , Kralupy nad Vltavou
Podnikatelské nápady zveřejněné v této rubrice odměňujeme vedle běžného honoráře i stokorunovou premií .
Uvítáme nejen nápady , které jste uplatnili ve vlastní podnikatelské praxi , ale i takové , s nimiž se čtenář - dopisovatel setkal jako spotřebitel .
Kameny nejen pro štěstí
Při úsporách nákladů hraje největší roli výběr suroviny
Ametyst , topas , vltavín , almandin , lapis lazuli a na dvacet dalších polodrahokamů z Jižní Ameriky , Afriky i odjinud jsou základem šperků a bižuterie , kterou vyrábí firma Kordona .
Lidé je kupují jako měsíční kameny pro pověst o léčivých a magických účincích , pro jejich krásu .
Jaroslava Fürstová
Podnikání bratrů Martina a Tomáše Boušových má kořeny v někdejším klukovském zájmu o mineralogii .
Vlastním sběrem polodrahokamů by však svoji firmu neuživili .
Nakupují je především od dovozních firem .
Rozhoduje kvalita
Nákup polodrahokamů tvoří asi polovinu všech nákladů firmy .
Ve skladech dovozců je možné vybírat již vytříděnou , částečně opracovanou surovinu .
Je asi o třetinu dražší než surový materiál , ale dává zpracovatelům hned několik výhod .
Dobře se již odhadne , jak je kámen uvnitř zbarvený , jakou má kresbu .
Ztráty kamene při finálním zpracování pak činí přibližně 20 % , zatímco odpad ze surových kamenů představuje průměrně 50 % hmoty .
Upoutat pozornost
V produkci firmy zatím převládají věci dárkového charakteru s polodrahokamy podle zvěrokruhu .
Tady panuje velká konkurence .
Kordona jí čelí několika způsoby .
Jednak se prezentuje na jiné části trhu .
Zcela odmítá obvyklý stánkový prodej , který pozlacené či postříbřené šperky staví téměř na úroveň pouťového zboží , a zaměřuje se na zlatnictví , prodejny bižuterie , případně specializovaná oddělení obchodních domů .
Dále je důležité odlišit se - na trhu se totiž většinou nabízejí stále opakované vzory s jednotvárným uchycením kamene v kovu - a upoutat zákazníky také uplatněním kamenů na netypických doplňcích .
Všechny výrobky firmy Kordona proto vycházejí z vlastního výtvarného pojetí a jsou mezi nimi nejen různé typy náušnic , přívěsků či broží , ale například i kravatové spony .
V neposlední řadě to je forma povrchové úpravy šperků .
A také to , jak své výrobky předvedou .
Ve vzorkovnici firmy je dnes 150 typů ozdob .
S touto nabídkou přicházejí za maloprodejci i do obchodních domů .
Zpočátku používali běžná pouzdra z plastu .
To však v obchodě nevynikne .
Vtipná elegantní maličkost poslouží lépe a zároveň dotváří image firmy .
Každý kousek připevňují na podložku podle jeho účelu .
Používají jednotný potištěný karton , tvarem přizpůsobený typu šperku .
Například podklad kravatových spon má tvar konce vázanky .
Určitý šperk vyrábějí , dokud o něj mají zákazníci zájem .
Pak zůstává uložen ve vzorkovnici pro případné další využití či inspiraci .
Samostatnost je dražší
Pro Kordonu pracují kromě vlastní dílny tři samostatní výrobci .
Má s nimi uzavřeny exkluzivní smlouvy .
Každý výrobce jednotlivě nakupuje polodrahokamy i kov , za odevzdané výrobky dostává zaplaceno na fakturu .
Firma navrhuje jednodušší řešení .
V současné době s nimi jednáme , zda by se nechtěli stát našimi zaměstnanci .
Ušetřili bychom na celkových nákladech asi 25 % , tvrdí Martin Bouša .
Podle propočtů by získala jak Kordona , tak výrobci .
Ti si platí každý zvlášť za výpomoc při vedení účetnictví , za daňové porady , za dopravu při nákupu materiálu , a tyto náklady se promítají i v ceně šperků pro Kordonu .
Jako zaměstnancům firmy by jim zůstal minimálně zachován dosavadní výdělek , povýšený o uvedené výdaje , protože o to by se starala firma .
Všichni by ušetřili na slevách při jednorázových nákupech kamenů ve velkém .
Dané řešení by napomohlo i ke zvýšení produktivity , protože zatím výrobci ztrácejí čas při vyřizování nutné administrativy .
Další orientace
Svoji budoucnost firma vidí ve výrobě šperků jako doplňku oděvu , které zatím tvoří menší část produkce .
Zájem o spony na kravaty a brože tento záměr podpořil .
Vyžaduje však spolupráci s butiky i módními salony a navrhování šperků " na míru " pro jejich kolekce .
Spojení s nimi začíná Kordona teprve navazovat na výstavách oděvní tvorby .
Kontakt : Kordona , s . r . o . , Na Sádce 1747 / 11 , 149 00 Praha 4 , tel . : ( 02 ) 792 47 92 , 692 15 93 , FAX : ( 02 ) 792 47 92
obr .
PALETA BAREV A TVARŮ : Polodrahokamy sluší i pánským kravatám .
rámeček
Originální zpracování přitahuje zájem zákazníků
Index vývoje ekonomických ukazatelů tří zemí :
náklady
Krátce
Turisté utratili v Rakousku za loňský rok částku 170 miliard ATS , což je o 5.5 procenta méně než v předchozím roce .
Sedmdesátileté působení českého centra PEN - klubu si včera připomněl jeho výbor v kavárně Gany ' s na pražské Národní třídě ( bývalá kavárna Louvre ) .
Zde byla 15 . února 1925 domácí odnož této mezinárodní stavovské organizace lidí pera za vydatného přispění Karla Čapka založena .
Spisovatelé Ivan Klíma ( vlevo ) , Václav Daněk a Lumír Čivrný analyzovali vývoj organizace " v historii plné radikálních přeryvů " a prezident českého PEN - klubu Jiří Stránský ( uprostřed ) nastínil její aktivity v letošním roce .
Z fotbalových kruhů
Ron Atkinson ( 55 ) , bývalý šéf týmu Manchester United a Aston Villa , se stal novým trenérem účastníka nejvyšší anglické soutěže Coventry City .
Stalo se tak necelých 24 hodin poté , kdy odstoupil Phil Neal .
Světové rekordy Ščenikova a Johnsona
Moskva - Ruský atlet Michail Ščenikov vytvořil na halovém mítinku v Moskvě nový světový rekord v chůzi na 5 km časem 18 : 7.08 min .
Předchozí nejlepší světový čas 18 : 15.25 držel jeho krajan Kornějev z roku 1992 .
Jako druhý se do rekordních tabulek zapsal na netradiční halové trati v běhu na 110 m překážek Američan Allan Johnson .
Časem 13.34 zlepšil světový rekord o 0.24 sekundy .
Také druhý v moskevském závodě Rakušan kanadského původu McKoy se výkonem 13.38 dostal pod hranici starého rekordu .
Ve skoku o tyči skončil fenomenální Ukrajinec Sergej Bubka výkonem 5.70 m až třetí .
Vítěz Rodion Gataullin překonal laťku ve výšce 5.86 m , což je letošní nejlepší světový výkon .
Architektura jako pouhá živnost
Výstava soutěžních návrhů na hotel Four Seasons působí skličujícím dojmem
Veřejná soutěž na projekt hotelového komplexu kanadské společnosti Four Seasons na Alšově nábřeží v Praze na Starém Městě nedaleko Karlova mostu byla uzavřena 21 . listopadu 1994 .
Porota posuzovala devětatřicet návrhů , sedmi udělila řádnou a dvěma mimořádnou odměnu .
K realizaci nedoporučila žádný z nich : výstava soutěžních návrhů , která probíhá v Síni architektů ve čtvrtém patře Staroměstské radnice v Praze , jasně dokládá , že nic jiného porotě nezbývalo .
Je to skličující přehlídka .
Myslbek - Four Seasons - Hypobanka
Porota doporučila Kanaďanům snížit kapacitu hotelu ze 180 na 150 pokojů , což se skřípěním zubů přijal i pražský magistrát .
To však ke zdárnému výsledku nebude stačit .
Ani ten nejnadanější architekt si s tak nafouknutým objemem na daném místě neporadí .
Od jara 1994 upozorňovala na toto nebezpečí umělecká rada Vysoké školy uměleckoprůmyslové a Pražské grémium .
Magistrát , uchvácený vidinou miliónových zisků , však reagoval teprve na veřejné zasedání grémia z 21 . listopadu a zvláště na dopis prezidenta Václava Havla z 29 . listopadu .
Uvážíme - li , že případ Four Seasons vlastně jen reprodukuje případ Myslbeka a že se tatáž situace bude brzy opakovat u soutěže Hypobanky na náměstí Republiky , musíme se o osud historického jádra Prahy začít bát .
Nový hotel se má přistavět ke slepé zadní zdi novorenesančního domu čp . 1048 v Křižovnické ulici tak , aby tvořil esteticky únosné pozadí barokního domu " Prádlo " čp . 85 a empírového domu čp . 83 , na něž je dobře vidět z Karlova mostu .
Většina soutěžících architektů se snažila objem hotelu rozdělit do dvou či více částí a všelijak ho opticky rozdrobit .
Mnohým z nich k tomu sloužily prostředky toho nejpokleslejšího postmodernismu .
Projekty tohoto směru se na výstavě vyznačují pseudohistorickými střechami , kupolemi , věžemi a lecjakými dalšími funkčně ani ideově nezdůvodnitelnými tvary .
Vyčpělost této pochmurné přehlídky silně připomíná kolekci vítězných soutěžních projektů na dostavbu Staroměstské radnice z roku 1987 .
Vítězům tehdejší soutěže nešlo o dobrou architekturu , nýbrž o to , aby se strefili do vkusu oficiální svazové poroty .
Mnozí účastníci soutěže na Four Seasons nepostupují jinak : jen se snaží ukázat kanadskému klientovi , jak dobře dovedou napodobit druh architektonicky pokleslých hotelů na Západě .
Ti chytří navíc vědí , že podobný úpadkový historismus dnes preferují státní památkové úřady .
Několik vážnějších pokusů Takový živnostnický přístup k architektuře překonává na výstavě projektů Four Seasons jen několik vážnějších pokusů o moderní tvorbu .
Vyniká mezi nimi bláznivý a naštěstí asi neproveditelný návrh č . 11 od týmu Střítecký - Krupauer z Českých Budějovic , který dané místo obrazně i doslova rozbíjí nápaditou pop - artovou a op - artovou architekturou vhodnou pro velkoměstské bulváry .
Kdybychom chtěli Prahu přeměnit ve svítící panoptikum , jak si to kdysi představoval sochař Zdeněk Pešánek , ukazoval by daný projekt správnou cestu .
Hlavní problém však spočívá právě v tom , co vlastně chceme z Prahy mít .
Výstava soutěžních návrhů Four Seasons Hotel .
Síň architektů Staroměstské radnice , Praha , 2 . února - 5 . března .
Krátce
Česko - britský film Špendlík na motýla , který natočila česká exilová režisérka Hannah Kodicek , vstupuje dnes do naší distribuce v mimopražských kinech .
Pražská premiéra snímku se chystá 23 . února v kině Světozor .
Muzejní a vlastivědná společnost v Brně a olomoucký Památkový ústav vydaly v těchto dnech čtvrté číslo Vlastivědného věstníku moravského , který mimo vlastních příspěvků přináší bibliografický přehled všech moravik a silesiak z oboru historické vlastivědy za rok 1993 .
Slovy " paměť diváků trvá " zakončil Martin J . Švejda svůj sloupek o derniéře poslední inscenace Jana Grossmana , Kafkově brku v Divadle Na zábradlí ( Loučení velkého muže , LN 2 . 2 . 1995 ) .
Heslo zní nadějně , ale soudě podle samotného Švejdova článku to s tou pamětí u nás nebude ani tentokrát asi tak zcela bez obtíží .
Už značná část jeho vlastního textu je totiž postavena na nepravdách a polopravdách : nestály by možná ani za odpověď , nebýt toho , že v případě velkého muže českého divadla se dnes již s konečnou platností píše historie , a průkazné skutečnosti ( nikoli jejich libovolné interpretace ) je proto třeba při dobré paměti zaznamenat dřív , než se namísto nich do učebnic proderou nepodložené fámy .
Podle M . J . Švejdy si Jan Grossman Bennettovu hru " vybral ne zcela z vlastní vůle " , ba dokonce " nedobrovolně " , její inscenace se stala " jen další zákrutou v Grossmanově životě " a " byl navíc kvůli ní nucen odložit svůj dlouho chystaný projekt " ( Kupce benátského ) .
Ponechme stranou vskutku metafyzickou otázku , co v životě lidském jest " zákrutou " a co přímou cestou , a držme se raději při zemi .
Protože jsem na Zábradlí v době , o níž je řeč , pracovala a účastnila se většiny dramaturgicko - režijních porad s Janem Grossmanem , mohu prohlásit , že ani jedno z ostatních uvedených tvrzení pana Švejdy se nezakládá na pravdě .
Kafkovo brko se zkoušelo naopak právě proto , že Kupec benátský musel být odložen z důvodů hereckého obsazení ;
o nedostatku " vlastní vůle " , ani o " nedobrovolnosti " nemohlo být v případě Jana Grossmana , až do konce života vnitřně pevného a svobodného , rovněž ani řeči .
Jelikož se pan Švejda při zmíněných inscenačních přípravách nevyskytoval , není mi jasné , odkud podklady pro své výroky čerpal .
Pokud pominu možnost , že přímo z kuloárových drbů , zdá se , že mohl vycházet už jen z úvodních vět článku M . Bokové v předloňském SAD ( Herci v Grossmanově Kafkovi , 1 / 93 ) , které jsem se ovšem tamtéž ( 3 / 93 ) pokusila jako očitý svědek poslední Grossmanovy práce uvést na pravou míru tím , že jsem zveřejnila konkrétní fakta o osudech doličné hry v Divadle Na zábradlí i o Grossmanově vztahu k ní - na tento svůj text si dovoluji odkázat i případné zájemce z řad čtenářů LN .
Na celé zdánlivě okrajové záležitosti jsou nejvíce znepokojivé dvě věci .
Především výroky pana Švejdy vrhají podivné světlo na člověka , k jehož příznačným a vzácným rysům patřilo , že si nenechal ve své tvorbě nikdy nic vnucovat , a to ani v časech , kdy ho to mohlo stát místo , snad dokonce i kriminál .
Ještě víc než zarážející je , že zkomolené a nepodložené závěry do historie nepropašovává pavlačová klepna , ale vážný adept kritického a teatrologického řemesla .
Afghánský kaleidoskop nabízí nový obraz ve starých barvách
Štěstí je vrtkavé , rychle vymáhá zpět , co dalo , mohl by si stěžovat generál Rašíd Dóstum , který drží velkou část severovýchodního Afghánistánu .
Město Kunduz , které jeho vojska nedávno dobyla , se mu podařilo udržet sotva týden .
Neúspěch opozice v zapadlém pohraničí však rychle ustoupil do pozadí před " divadlem " , které nabízí okolí Kábulu .
" Situace je zlá , velmi zlá .
Nechali jsme všechno na místě , " naříká mluvčí frakce Hezbe islámí , která ještě nedávno beztrestně ostřelovala Kábul .
V úterý musela frakce narychlo opustit Kábul i svůj hlavní stan ve městě Charasjáb .
Nedokázala čelit " dvojitému nelsonu " - útoku sil prezidenta Rabbáního ze severu a radikální frakce islámských studentů Taliban z jihu .
Tanky , děla , rakety a dokonce i vrtulníky , které prchající vojáci Hezbe islámí u Charasjábu nechali , vylučují domněnku , že to byl záměrný ústup uvolňující kolbiště pro souboj Talibanu a Rabbáního .
Paštunská Hezbe islámí , která bývala se svými 40 tisíci ozbrojenci druhou nejsilnější skupinou po Rabbáního Džamíjate Islámí , utrpěla v Charasjábu těžkou porážku .
Paštunský Taliban , dosud jen významný , se tak dostal na pozici druhé nejvýznamnější síly .
Souběžně s porážkou Hezbe islámí začal údajně rozklad jiné paštunské organizace , Ittihádu , jehož bojovníci přebíhají na stranu islámských studentů .
Před Talibanem se nyní rýsuje možnost spojení všech Paštunů , dosud rozdělených do několika frakcí .
Paštuni jsou v Afghánistánu nejen nejsilnější , ale také státotvorní : z jejich řad vyšla většina vládců země .
S pádem Charasjábu se dostaly do přímého kontaktu převážně tádžické síly prezidenta Rabbáního a paštunský Taliban .
" I když se Taliban dostal těsně ke Kábulu , nevěříme , že na něj zaútočí .
Měli jsme s ním řadu diskusí a věříme , že můžeme spolupracovat , " sdělil po vítězství mluvčí ministerstva obrany .
V téže době Taliban odzbrojoval Rabbáního vojáky , kteří vnikli do Charasjábu .
Taliban včera Rabbáního vyzval , aby se jeho vojska vrátila do výchozích pozic .
Vzdor vládnímu optimismu přítomnost Talibanu u hlavního města značně zvyšuje nebezpečí střetu .
Jako ve všech málo rozvinutých státních útvarech má i v Afghánistánu Kábul nesmírný symbolický význam - kdo jej ovládá , může se prohlásit vládcem země , bez ohledu na skutečnou moc .
Etnické rozdíly a ultimativní gesta Talibanu jen posilují obavy , že konflikt obou vítězů je pouze otázkou času .
Kromě vnitřních bojů znesnadňují dohodu v Afghánistánu i sousedé .
Největší z nich , Írán , podporuje šíitskou frakci Hezbe vahadat , kterou roku 1990 sám vytvořil .
Vahadat dosud drží část Kábulu , teď však osamocen čelí převaze sunnitských frakcí .
Polototalitní Uzbekistán se před nástupem islámských skupin doma a v sousedním Tádžikistánu dosud bránil podporou Rašída Dóstuma .
Nyní si bude Taškent i Teherán muset vybrat mezi masívním zvýšením vojenských dodávek , či aktivní podporou mírového řešení , v němž by našli své místo i jejich chráněnci .
Mnohem méně zřetelný je postoj Pákistánu .
Islámábád dosud podporoval každou iniciativu , destabilizující Afghánistán .
Teď prý podporuje hnutí Taliban . . .
Děsivě zrychlený běh dějin se snaží dohnat zmocněnec OSN pro Afghánistán Mahmúd Mastírí .
Podle jeho plánů by měl prezident Rabbání od 18 . února předávat moc radě , sdružující vůdce frakcí i významné osobnosti země .
Spory by se měly přenést z bojišť do tohoto shromáždění .
Reálnost plánu OSN zpochybňuje nedostatek údajů o obsazení rady i to , že dosud není znám názor Talibanu .
Mastírího mluvčí se ve vztahu k nové hvězdě na politickém nebi omezil na vstřícný výrok : " OSN má dojem , že hnutí Taliban má obecně pozitivní vliv na celkovou politickou situaci . "
Afghánský kaleidoskop nabízí nový , nikým neočekávaný obrazec .
Jediné , co se proti minulosti nezměnilo , je převaha " barvy " krve a násilí .
Naděje Talibanu , že " až bude mír , založíme po celé zemi madrásy ( náboženské školy ) a vrátíme se ke knihám " , zatím zůstává nenaplněna .
Komunisté požadují Jelcinovo odstoupení
Moskva -
" K dobrovolnému odstoupení " vyzval včera prezidenta Borise Jelcina předseda Komunistické strany Ruské federace Gennadij Zjuganov .
Na tiskové konferenci v Moskvě dále ostře kritizoval vůdce Liberálně demokratické strany Ruska Vladimira Žirinovského .
Podle Zjuganova " každý den , kdy B . Jelcin zůstává ve funkci , přibližuje národní a státní katastrofu " .
" Pokud prezident není ochoten dobrovolně odstoupit , je nezbytné uspořádat předčasné prezidentské volby , " uvedl .
Kolumbie je země vražd a mučení
Ženeva -
Vyšetřovatelé OSN včera označili Kolumbii , potenciálně jeden z nejbohatších latinskoamerických států , za zemi vražd a mučení , kde vojáci libovolně zabíjejí civilisty .
Ve své zprávě Komise OSN pro lidská práva vyzývá novou vládu prezidenta Sampera , aby splnila své sliby a vytvořila v zemi vládu zákona .
Násilí v Kolumbii podle ní zahrnuje " mimosoudní , hromadné či náhodné popravy a mučení prováděné bezpečnostními silami a skupinami , které s nimi spolupracují " .
Jiří Wonka ve vězeňské nemocnici
Protest aktivistů Charty 77 , Občanských komisí , HOS a Jazzové sekce
Praha , Brno -
Jiří Wonka , kterého v pondělí zatkla policie a soudce vzal do vazby , je od úterý v nemocnici ve vězení na Pankráci .
Podle mluvčího vězeňské služby Eduarda Vacka Wonka udal , že měl při zatýkání konflikt s policisty , kteří ho udeřili do hlavy , varlat a obou bérců .
Byl proto vyšetřen neurologem v liberecké nemocnici , kde lékař konstatoval normální nález .
Další vyšetření podstoupil Wonka na chirurgickém oddělení v Liberci , kde mu zrentgenovali lebku a páteř a lékaři zjistili známky traumatu .
Chirurg navrhl krátkodobé sledování ve vězeňské nemocnici na Pankráci .
Vacek uvedl , že ve vězeňské nemocnici lékaři zjistili na Wonkově těle drobné oděrky , malou modřinu za uchem a modřiny na obou bércích .
Otřes mozku vyšetření nepotvrdilo .
Jiří Wonka je od března 1994 stíhán pro útok na veřejného činitele , kterého se měl dopustit tím , že urážel soudkyni , která v roce 1988 odsoudila jeho bratra , a ten ve věznici v pětatřiceti letech zemřel .
Protože se podle policistů Wonka trestnímu stíhání vyhýbal , policie ho v pondělí zadržela a okresní soud v Semilech na něj uvalil vazbu .
Proti zadržení Jiřího Wonky vydali včera protestní prohlášení aktivisté Charty 77 , Občanských komisí , HOS a Jazzové sekce .
Informovali o tom na tiskové besedě v Brně .
V dokumentu mj . upozorňují , že obdoba paragrafu 156 , na jehož základě je Wonka stíhán a který hovoří o napadení veřejného činitele , neexistuje v žádné z vyspělých zemí .
Poslední události podle signatářů prohlášení svědčí " o hrách s totalitním politickým pozadím , protože den před vzetím Wonky do vazby byl z výkonu trestu propuštěn předlistopadový ministr vnitra František Kincl " .
KDS spolupracuje na místní úrovni nejvíce s ODS
Praha -
Politici KDS na místní úrovni považují za nejbližšího názorového spojence ODS , o případné formě těsnější spolupráce však zatím neuvažují .
Podle předsedy oblastní organizace KDS pro střední Moravu Antonína Duška je spolupráce se stranami vládní koalice dobrá .
" I když jsou zkušenosti místních organizací různé , názorově nejblíže k nám má ODS , " řekl .
Hovořit však o integraci nyní , víc než rok před parlamentními volbami , je podle jeho slov předčasné .
Člen rady místního zastupitelstva v Dolních Bojanovicích na Hodonínsku Vít Ištvánek považuje diskuse kolem integrace KDS s jinou pravicovou stranou v současnosti za nesmyslné .
" Trápí nás řada jiných problémů , které musíme dnes a denně řešit , " řekl .
I když členové KDS mají zájem , aby hlasy jejich voličů v parlamentních volbách nepropadly , není podle Ištvánka tento problém na pořadu dne .
Bojanovickým křesťanským demokratům se nejlíp spolupracuje s místní ODS .
" U lidovců je někdy cítit , že nás chápou jako politického konkurenta a ne jako partnera . "
Místostarosta městské části Praha - Modřany Vít Rázek se domnívá , že jakékoli jednání o případné integraci s jinými politickými stranami musí zachovat vlastní identitu KDS .
" Názor , že bychom se neměli rozplynout v jiné straně , převládá , " řekl .
O vytvoření koalice nebo o jiné formě spolupráce však nelze hovořit z místních zkušeností .
" Ty se místo od místa liší .
Rozhodující budou diskuse na centrální úrovni , " řekl .
Množí se stížnosti na posudkové lékaře
Praha -
Nedávno soud nepřiznal neslyšící dívce ani částečný invalidní důchod s odůvodněním , že je schopna odezírat a navštěvuje vysokou školu .
Její mimořádná vůle a úsilí celé rodiny se tak obrátily proti ní .
Právník Jan Hutař ze Sdružení zdravotně postižených připomíná , že se množí případy , kdy posudkové komise občanům odnímají dříve přiznané mimořádné výhody .
V okrese Žďár nad Sázavou na neoprávněnost takového postupu upozornilo poslance pětatřicet občanů .
Podle Hutaře záleží především na přístupu posudkových lékařů .
Proto se situace v jednotlivých okresech liší .
Na severní Moravě - v Karviné a Frýdku - Místku , ale i v Praze komise nepřiznávají dětem s onkologickými diagnózami průkazky pro zvlášť těžce postižené s průvodcem .
" Rodina bez vlastního auta ze Vsetína , která pravidelně dojíždí se synem na ozařování do Prahy , nemá nárok ani na příspěvek na individuální dopravu .
Ten by mohl činit až 5000 korun .
Vedle nemoci to pro rodinu bývá další pohroma , " říká Jan Hutař .
Právník Sdružení zdravotně postižených doporučuje , aby odborní lékaři ve zprávě pro posudkové komise vycházeli z platného znění vyhlášky .
Jedině tím prý zabrání nesprávnému výkladu .
Sdružení také předalo pediatrům asi tisíc zpravodajů sociálně právního minima pro zdravotně postižené .
V petici občanů ze žďárského okresu se uvádí , že posudkoví lékaři násilně ukončují dlouhodobé pracovní neschopnosti a nepřihlížejí k doporučení odborných lékařů na invalidní důchod .
Problémem podle ředitelky polikliniky ve Žďáru Marie Štiplové je hlavně nedostatek kvalitních posudkových lékařů .
Na tato místa se údajně hlásí důchodci nebo lékaři , kteří by v privátní praxi zřejmě nenašli uplatnění .
Podle informací ministerstva práce a sociálních věcí sporné případy ze Žďárska v těchto dnech posuzuje skupina odborníků .
Na interpelaci poslanců by ministerstvo mělo odpovědět do 24 . února .
Wilde mezi těmi , z nichž si nejvíc střílel
Pozor , neautorizovaný text !
Irský dramatik , povídkář a žurnalista Oscar Wilde ( 1854 - 1900 ) , jenž zemřel bez haléře a v opovržení kvůli své homosexualitě , byl v úterý veřejně rehabilitován .
V takzvaném Koutku básníků ve Westminsterském opatství , kde se nacházejí pamětní desky velkých umělců Spojeného království , bude jeho památce věnována polychromovaná mozaika .
Britský establishment , svého času kromobyčejně pohoršený básníkovou aférou s lordem Alfredem Douglasem , synem markýze z Queensberry , " odpouští " dublinskému floutkovi u příležitosti stého výročí londýnské premiéry jeho frašky Jak je důležité míti Filipa .
Wilde touto mistrovskou komedií zahájil triumfální rok 1895 , jejž však uzavřel v žaláři , kam byl odsouzen na dvě léta za hrubě neslušné chování .
Jeho jméno bylo odstraněno z plakátů a o pět let později zemřel v Paříži na následky syfilidy .
Westminsterský děkan Michael Mayne při opožděné Wildeově rehabilitaci mimo jiné prohlásil , že " na lidi vzpomínáme kvůli jejich literárnímu mistrovství , ale nepokoušíme se soudit morální stránku jejich životů . "
Při obřadu přednesli herci Judi Denchová a Michael Denison scénu z " Filipa " .
Devadesátiletý doyen britského divadelnictví sir John Gielgud recitoval Wildeovy verše a přečetl pozdravný dopis od irského básníka Seamuse Heaneyho .
" Veřejně zostuzené " rodiny Wildeových a Queensberryových spolu na počátku tohoto století nesmiřitelně bojovaly , ale válečná sekera je v současnosti bezpečně zakopána .
" Osmý markýz z Queensburry , který Wildea tolik pronásledoval , byl velmi nenávistný muž , " podotýká bez obalu o svém předkovi současný queensburský markýz .
Wildeův pravnuk Merlin Holland , jehož rodina si změnila příjmení , prohlásil , že by byl praděd poctou Westminsterského opatství potěšen .
" Část jeho osobnosti by se však těžce vypořádávala s tím , že zrovna on , který si tak dlouho ze zavedených vrstev střílel , by měl být najednou přijat mezi ně , " uvedl pro BBC .
Wilde , jenž se jednou přiznal , že " dovede odolat všemu kromě pokušení " , by byl zřejmě potěšen i místem , jež mu bylo v Koutku básníků vyhrazeno - přesně nad Davidem Herbertem Lawrencem , autorem románu Milenec lady Chatterleyové .
Z Wildeových knih jsou u nás dobře známy satira na gotické romány Cantervillské strašidlo a stevensonovské podobenství Obraz Doriana Graye .
Naše nakladatelství naposledy připomněla Irův komediální a vypravěčský talent reedicí jeho Zločinu lorda Arthura Savilla ( Liberecké tiskárny , 1993 ) a souboru Šťastný princ a jiné pohádky ( Kentaur , 1994 ) .
( Reuters , pd , šek )
Dlouhodobý vývoj volebních preferencí
Pozor , neautorizovaný text !
Únorový průzkum Střediska empirických výzkumů ( STEM ) potvrdil dlouhodobou klesající tendenci volebních preferencí ODA a kontinuální nárůst počtu příznivců ČSSD .
Za rok poklesl počet stoupenců ODA o více než šest procentních bodů , sociálním demokratům naopak o sedm stoupl .
ODS zaznamenala oproti lednovému průzkumu mírný nárůst , její preference jsou však poměrně stabilní .
KDU - ČSL a KSČM mají velmi stálou voličskou základnu .
( ps ) Zdroj STEM
Rusko chce být důležitým obchodním partnerem
Praha -
Zájem ruských podniků o český trh a spolupráci s tuzemskými podniky i přes posun vzájemných vztahů trvá .
Naše republika patří podle nově jmenovaného obchodního zástupce Ruské federace v ČR Ernesta E . Obminského mezi 15 hlavních obchodních partnerů Ruska .
Problémem vzájemných obchodních vztahů je velká zadluženost ruských podniků a malá schopnost ruských regionů podnikat v zahraničním obchodě .
Na druhé straně je v silné konkurenci západních firem česká proexportní podpora nedostatečná .
Rusko již splácí české pohledávky , které by částečně mohla řešit i jejich kapitalizace .
Stát má v podnicích obvykle 30 procentní majetkovou účast , která by mohla být převedena českým věřitelům , uvedl E . Obminskij .
Ruský vývoz do České republiky dosáhl loni přibližně 1.3 miliardy dolarů a dovoz 0.5 miliardy dolarů .
Na exportu Ruské federace do ČR se přibližně 80 procenty podílejí ropa a zemní plyn .
Vzájemný obchod se strojírenskými výrobky a zařízeními v loňském roce stagnoval na úrovni předchozích let .
Kdo loví v cizích rybnících . . .
Actum ve středu po památce Moudrosti boží 1613 . "
Takhle se pojímala spravedlnost v našich zemích ještě zhruba před třemi stoletími , kdy teprve bylo zrušeno " právo outrpné . "
Od těch časů se ( naštěstí ) přemnoho změnilo , trest smrti odstraněn i pro mnohonásobné vrahy , osobnostem zločinců se dostává stále více pozornosti , vznikají organizace , které dbají na to , aby práva těch , kdo přestupují přikázání Pána Boha a zle si počínají , nebyla v ničem zkřivena .
S oběťmi jejich počínání se to má už trochu složitěji .
Nedávno jsem vyslechl příběh , který je příznačný .
Majitel auta v noci přistihl zloděje , který se mu vloupal do vozu .
Zloděj , vyrušen ve svém díle , se dal na útěk .
Majitel v náhlém rozrušení se ho jal pronásledovat , a když ho dostihoval , nastavil mu nohu .
Zloděj upadl a zlomil si na neštěstí pro pronásledovatele nohu svoji .
Hádáte správně : odsoudili majitele auta , neboť nepřiměřenou obranou ( zloděj už přece auto opustil ) způsobil zloději újmu na zdraví ( navíc mu nejméně na čtyři týdny znemožnil pokračovat v jeho zajisté velmi výnosné činnosti ) .
Mému synovi před časem vykradli byt .
Ukradli mu i kazety , na něž si natočil svoje děti od jejich nejútlejšího věku .
Syn měl štěstí , že nebyl doma .
Kdyby pachatele napadl , mohl skončit v lepším případě před soudem , v horším ho mohli také zabít .
Že by mu lupič za odměnu vrátil , co zcizil ?
Malá pravděpodobnost .
Že by byl dopaden ?
Pravděpodobnost jen o málo větší .
Od krutého postihu nepoctivců postupně dochází k postihu poctivců .
Zloděj ví , že riskuje málo .
Zvolna se vytrácí samozřejmý předpoklad , že kdo se vloupá do cizího bytu , vylamuje dveře anebo okna či zkope náhodného chodce , se dobrovolně vyřazuje z pospolitosti poctivých , které zákon chrání .
Kdo se vlamuje do cizího , kdo napadá " trafikantku pro jednu stuyvesantku " ví , jak malá je pravděpodobnost , že by byl napaden , natož dopaden .
Bude - li náhodou dopaden , příliš mu toho nehrozí .
To , co si nakradl , mu už nikdo nevezme , pokud to dobře zpeněžil a peníze ukryl .
Naopak okrádaný se musí mít na pozoru a hlavně dbát na to , aby měl svědky , že ho nechtěl lupič jen okrást , ale také zabít .
Nevolám po trestu smrti pro ty , kteří loví v cizích rybnících , ani pro ty , kdo na posměch nám všem , co ještě pracujeme , si získávají obživu loupením v našich bytech a během několika minut tak získají , na co jsme léta pracovali .
Je však hodno pozoru , že lupičů a nepoctivců prudce přibývá .
Nebude - li naše pojetí bezpečnosti na tento fakt reagovat , budeme - li projevovat více starosti o spravedlnost pro zločince než o bezpečnost potenciálních obětí , stane se brzy větším rizikem zůstat poctivým nežli loupit .
Trest za doping nadále platí
Konečné rozhodnutí DK ČMFS : Prokop s Poštulkou volní od 18 . listopadu
Praha -
Některá rozhodnutí bývají dána dopředu .
Do této kategorie spadal i výsledek včerejšího jednání disciplinární komise ( DK ) ČMFS k žádosti drnovických fotbalistů Milana Poštulky a Rostislava Prokopa o prominutí nebo podmínečné odložení zbytku dvouletého trestu uděleného 25 . listopadu 1993 za doping .
Žádost byla podle očekávání zamítnuta .
Potvrdily se tak informace LN , že trest za doping musí být dodržen v plné výši .
Včerejší zasedání disciplinární komise probíhalo přesně podle námi avizovaného scénáře ( viz čtvrteční LN ) .
Oba hráči zaslali jen identický dopis , v němž mj . oznamují , že " . . . k případu nehodlají sdělit žádné nové skutečnosti " a z jednání se stejně jako drnovický předseda Jan Gottvald omluvili .
Ačkoliv přizvaný předseda Antidopingového výboru ČR Čestmír Nápravník prohlásil , že doping ve fotbale je hloupost , neboť na výkon hráče může mít spíše negativní vliv , rozhodnutí DK to nemohlo ovlivnit .
" Vzhledem k závažnosti provinění a s přihlédnutím k rozhodnutí FIFA o zastavení činnosti hráčů Prokopa a Poštulky ve všech soutěžích členských zemí FIFA komise žádosti nevyhověla , " řekl po jednání předseda DK Alexander Károlyi .
Podle jeho slov by byla teoretická šance na prominutí zbytku trestu jen v případě změny antidopingové legislativy .
Včerejší rozhodnutí je konečné , trest Prokopovi s Poštulkou vyprší až 18 . listopadu o půlnoci .
Prokop však již ve středu vrátil výstroj , odjel domů do Dunajské Stredy a drnovický dres už s největší pravděpodobností neoblékne .
Lubina do Švýcarska
Pardubice -
Křídelní útočník a kapitán HC Pardubice Ladislav Lubina se již v závěru letošního ročníku hokejové extraligy neobjeví .
Dnes totiž odjíždí do Švýcarska , kde posílí v boji o záchranu druholigový celek Martigni .
Není bez zajímavosti , že právě v tomto týmu bude nastupovat spolu s exlitvínovským Petrem Rosolem .
Jiří Charypar ( s kytarou ) hrál v osmdesátých letech v uznávané skupině tzv . " nové vlny " Máma Bubo .
Jedenáctý rok působí v Babaletu , současně i ve skupinách Švihadlo a Marsyas .
Co - kdy - kde
Brněnské Divadlo Husa na provázku uvede dnes v 19.30 premiéru hry Aloise a Viléma Mrštíkových Maryša v režii Vladimíra Morávka .
Muzeum města Brna prodlužuje výstavu kreseb , grafiky a obrazů Zdenky Samsonové - Ranné a Emanuela Ranného instalovanou v Měnínské bráně do 12 . března .
Olomoucká Galerie Na hradě pořádá od včerejška výstavu obrazů a kvaší Slavoje Kořínka .
Grafické techniky je název výstavy v Galerii Václava Hollara v Okresním vlastivědném muzeu v Šumperku .
Moravská filharmonie Olomouc uvádí dnes večer v olomoucké Redutě koncert z Mozartových děl .
Orchestr řídí kanadský dirigent Marco Parisotto .
Evropský parlament proti JE Mochovce
Brusel -
Evropský parlament včera ve Štrasburku vyzval Evropskou banku pro obnovu a rozvoj ( BERD ) , aby neposkytla úvěr pro dostavbu jaderné elektrárny ve slovenských Mochovcích .
Návrh , který kvůli pochybnostem o bezpečnosti elektrárny vzešel původně od rakouských poslanců , byl přijat všemi poslaneckými kluby jako společná rezoluce .
Evropský parlament zároveň vyzval Evropskou komisi a BERD , aby zveřejnily všechny údaje týkající se ekonomických parametrů dostavby elektrárny , jakož i otázek její bezpečnosti a vlivu na životní prostředí .
Přepadení pošty
Karlovy Vary -
S pistolemi v rukou přepadli tři zatím neznámí pachatelé maskovaní kuklami ve středu asi čtyřicet minut před polednem poštovní úřad ve Vítězné ulici v Karlových Varech .
Pracovníky pošty a přítomné zákazníky donutili , aby se nehýbali .
Zatímco jeden hlídal vchod do poštovního úřadu , dva lupiči vnikli za peněžní přepážku .
Odcizili 103000 Kč .
Jan Kasal je proti privatizaci kanálu ČT 2
Praha -
KDU - ČSL bude prosazovat , aby druhý vysílací kanál České televize nebyl privatizován , nýbrž aby zůstal v rukou tohoto veřejnoprávního média .
Uvedl to včera místopředseda strany Jan Kasal .
Náročnější program , který ČT 2 produkuje , by podle něho neměl z televizní nabídky vypadnout .
V dosud neukončené diskusi o případné privatizaci kanálu ČT 2 budou poslanci lidové strany hlasovat pro to , aby " Česká televize měla tento kanál jako svůj druhý vysílací k dispozici i do dalších let , to je bez časového omezení , " prohlásil Kasal .
Parsifal odmítá posílat dítě do školy
Praha -
Členové sekty žijící podle knihy Syn člověka , Jan Dvorský alias Parsifal Imanuel a jeho družka Lucie Dvorská , byli v lednu obviněni z trestného činu ohrožování mravní výchovy , protože svou nezletilou dceru neposílali delší dobu do školy .
Tisku to řekl vedoucí středočeského krajského úřadu vyšetřování Karel Malý .
Podle něho nemá policie nástroje , jak Dvorského a jeho družku donutit , aby dceru do školy posílali .
Pokud však soud uzná jejich vinu , hrozí jim až dva roky vězení .
Malý se domnívá , že by se případem měl zabývat také odbor péče o dítě , který ale podle něj nepracuje , jak by měl .
Dvorský má se svou družkou ještě další tři děti .
Policisté se obávají , že do školy nepustí ani to , které má povinnou školní docházku nastoupit letos v září .
Policie se začala sektou zabývat poté , co loni vyšla kniha Syn člověka , hlásající příchod tisícileté říše .
Později vyšlo najevo , že členové sekty své děti neposílají do školy .
Podle Malého policisté v Brně a Zlíně vyšetřují dva podobné případy ohrožování mravní výchovy mládeže členy komunity .
Veřejnost se o sektě dozvěděla v souvislosti s členkou sekty Evou Sadílkovou , která se po přečtení knihy ztotožnila s životním stylem sekty .
Na žádost matky byla odvezena ze sídla komunity ve Hvozdci u Hořovic do psychiatrické léčebny v Dobřanech .
Za její propuštění protestovalo několik příznivců komunity před Pražským hradem .
Oprávněnost léčby Sadílkové nakonec potvrdil soud .
S případem Dvorského je podle policistů spojena celá řada podvodů .
Opravdu porážka ?
Američtí republikáni utrpěli svou první vážnou porážku v Kongresu , ohlásily včera světové agentury .
Došlo k ní , když Sněmovna reprezentantů odmítla jednu část republikány prosazovaného zákona o obranné a zahraniční politice - tu část , která se oficiálně nazývala Strategická obranná iniciativa ( SDI ) a které bývalá československá socialistická propaganda neřekla jinak než hvězdné války ( ovšemže s řadou přívlastků hrubšího kalibru ) .
Zjednodušeně řečeno šlo o družicový systém , který by objevil všechny rakety vyslané proti území USA a laserem je ničil .
Podstatnější než " porážka " sama je skutečnost , že se tak stalo v Kongresu , jehož oběma komorám od letošního ledna Republikánská strana zcela dominuje .
Znamená to tedy , že část i významných republikánských poslanců volila s druhou stranou .
Celá věc se tak stává komplikovanější , než by se mohlo na první pohled zdát .
Připomeňme si , že agresívní propaganda , jíž byli obyvatelé této země vystaveni , vytvářela clonu , která bránila vidět , že i v Americe samé existovaly velmi silné pochyby o rozumnosti projektu .
Především strategicko - ekonomické : odhady se sice často lišily , jisté však bylo , že by dokončení SDI přišlo minimálně na stovky miliard dolarů .
Za toto množství peněz se pak nabízela muzika dosti podezřelé kvality : mnohé technologie byly zcela nové a již při prvních pokusech selhávaly .
Počítačem modelované situace ukazovaly stále nové a nové " díry v dokonalém systému " .
Nakonec pak nikdo nemohl zaručit , že v době , kdy bude nejdražší obrana světa dokončena , nevzniknou opět nové a lepší útočné systémy .
Hlavním argumentem pro SDI byla v oněch dobách skutečnost , že nákladný projekt jedné strany nutil i druhou k podobným investicím , čímž ji přibližoval k očekávanému hospodářskému kolapsu .
( Odtud ostatně i již zmíněná propagandistická hysterie . )
Zhroucením Varšavského paktu splnila Strategická obranná iniciativa důležitou část svého úkolu a původní rovnováha argumentů pro i proti se výrazně změnila .
Po letech hlasitého rozhořčení nad tím , že demokratický Kongres blokuje obranné úsilí republikánského prezidenta , nemohl současný republikánský Kongres učinit nic jiného než SDI opět předložit ke schválení .
Stejně přirozeně jej však i smetl se stolu : Ti , co hlásají program snižování rozpočtu , by jej stejně stěží dokázali financovat .
Kongresové rozhodnutí taktéž pomáhá zmírnit jisté obavy , které nová republikánská garnitura v mnoha koutech světa vyvolává .
I když si sdělovací prostředky všimnou spíše tvrdých výroků Newta Gingriche , racionálnější a pragmatičtější přístup zůstává přesto zachován .
O Almu není zájem
Nová Bystřice -
O textilní podnik Alma Nová Bystřice na Jindřichohradecku , který je nabízen ve veřejné soutěži , neprojevil zatím nikdo zájem .
V prvním kole soutěže bylo nabídnuto 100 procent tohoto podniku se základním jměním 129.3 miliónu korun za minimální cenu 142.2 miliónu .
O konání druhého kola FNM zatím nerozhodl .
Loňský rok ukončila Alma s mírným ziskem .
Výrobce akrylových přikrývek s celoplošnými motivy , s podílem bavlny či s různým obsahem vlny , 100 procentních vlněných plédů a lehčích akrylových plédů exportoval loni zhruba 60 procent produkce .
Celkem vyrobila novobystřická firma v loňském roce 1012 miliónu kusů přikrývek v nejrůznějších velikostech .
Vojenské stavby čekají na stabilizaci ( Stamiliónovým dotacím je konec .
Příštích pět let nelze očekávat dividendy )
Pozor , neautorizovaný text !
Praha -
Vojenské stavby dosáhly v loňském roce obratu 6.7 miliardy korun .
Čistý zisk společnosti je více než 30 miliónů korun .
Relativně malý zisk v poměru k obratu je podle generálního ředitele Jaroslava Roušala dán současnou velmi nízkou mírou rentability ve stavebnictví .
Podle dohody s vedením společnosti Charouz Holding , která je vlastníkem 40 procent akcií , nebude v příštích pěti letech navrhována správní radě výplata dividend .
Dalšími vlastníky akcií , které byly rozprodány ve druhé vlně kupónové privatizace , jsou převážně fondy .
Z celkového počtu 1.2 miliónu akcií je pouze zhruba 5000 ve vlastnictví DIKů .
Ředitel Roušal předpokládá , že potrvá minimálně jeden rok , než dojde ke stabilizaci vlastníků .
Základní majetek Vojenských staveb je 1.197 miliardy korun .
Počet zaměstnanců klesl z původních 15000 na 7000 .
Společnost má 22 odštěpných závodů s celorepublikovou působností a je největší stavební firmou v republice .
Na celkové stavební produkci se podílí pěti procenty a v objemu výkonů je v ČR na 25 . místě .
Vojenské stavby vznikly v 50 . letech ze znárodněné firmy Posista a dalších menších stavebních firem pod správou ministerstva obrany .
Pro federální ministerstvo obrany pracovaly prakticky až do rozpadu federace .
Po roce 1990 ustal veškerý zájem o stavební práce pro armádu ( pokles zakázek ze 75 procent na pět procent ) a společnost se musela přeorientovat na civilní sektor .
S tím souviselo i zrušení dotací , které kryly každoroční ztrátu zhruba sto miliónů korun .
Změnou koncernového uspořádání a odchodem vojáků základní služby a branců se maximálně zhospodárnil provoz a společnost začala být zisková a prudce rostla její výkonnost .
Jako většina společností se podle slov ředitele Roušala potýkají i Vojenské stavby s platební neschopností partnerů a s nechutí platit hlavně u zahraničních partnerů .
Vojenské stavby se chtějí uplatnit i na zahraničním trhu a jejich aktivity směřují především do arabského světa a do pobaltských republik .
Na tuzemském trhu se orientovaly především na solventní investory z řad finančních institucí , energetických společností ( odsíření elektrárny Prunéřov ) a významných společností ( výstavba nové haly pro Škodu Mladá Boleslav ) .
Vojenské stavby se chtějí zúčastnit i výběrových řízení na výstavbu železničního koridoru , letiště Ruzyně a dálničního okruhu .
Zahájena bude i výstavba bytového fondu .
Pro společnost je významná i výstavba zdravotnických zařízení a rekonstrukce věznic .
Když nastanou chřipky
Rodinný lékař Virus chřipky , byť vypadá jako velmi primitivní forma živé hmoty , patří k nejúspěšnějším obyvatelům planety .
Stále rostoucí množství vědeckých poznatků na poli lékařských věd a biologie , mohutně se rozvíjející produkce farmaceutická , dokonalejší hygienická opatření a rozsáhlé očkovací akce však nepřinášejí v boji proti němu zásadní obrat . ;
Někde ve stepích střední Asie , snad v některém živočišném rezervoáru , nabývá tento 100 nanometrů velký virus vždy čas od času nových vlastností .
Díky genetické tvárnosti pak může zahájit vítězný postup šíření infekce na celé světadíly .
Obyvatelstvo , které si stihlo během minulých epidemií vytvořit protilátkovou imunitu proti jednomu typu viru , se nedokáže bránit jeho inovované variantě .
Před staletími nazvali nemoc influenza , od latinského influentia coeli , podle údajného vlivu nepříznivého postavení hvězd .
České slovo chřipka je odvozeno z ruského chrip ( chroptění ) .
Většina epidemií se šíří z Číny přes Rusko do Evropy a dále na západ .
Nejznámější epidemie , respektive pandemie ( postiženo bylo veškeré lidstvo ) přišla v roce 1918 z Ameriky přes Španělsko .
Vyžádala si dvacet jeden milión obětí a nejeden dnes osmdesátiletý pamětník tehdy přišel o své blízké .
Epidemie vznikají v zimních měsících , nastupují rychle a asi po dvanácti týdnech skončí .
Není zcela jasné proč , neboť podle všech známých předpokladů by mohly trvat mnohem déle .
Nakažlivost je obrovská , ve městech může onemocnět polovina obyvatelstva .
Podle historických studií zažil svět od roku 1510 na jednatřicet velkých epidemií .
Jak vypadá vlastně typický průběh onemocnění ?
Ne za každý zánět v oblasti horních cest dýchacích může pravá chřipka , původců může být až sto . . .
Přesné určování mikrobu , který má na svědomí kašel , chrapot , rýmu , zduření uzlin či krčních mandlí a horečku , má z praktického hlediska malý význam .
Pídění se za původcem často trvá déle než nemoc sama , sledování hladin protilátek ve fázi vyléčení má zase význam spíše pro epidemiology .
Chřipka působená virem influenzy A ( či B ) začíná rychle a prudce .
Nemocní často přesně vědí , kdy vypukla .
Jako by na ně cosi spadlo , náhle trpí bolestmi hlavy a svalů , pálí je oči , horečka se šplhá ke čtyřicítce , jsou velmi malátní .
Příznaky , jako je rýma , chrapot či suchý kašel , zcela ustupují do pozadí za celkovými projevy .
Zdálo by se , že diagnóza je snadná , přesto stojí často lékař i jeho pacient před nelehkými otázkami : Lze s jistotou říci , že se nejedná o jinou chorobu ( zápal plic , zánět mozkových plen , streptokokovou angínu apod . ) ?
Vydržíme a budeme léčit bez použití antibiotika , když je tak snadné je podat ?
Má smysl srážet rychle a za každou cenu vysoké teploty k normě ?
Nemoc naštěstí odezní během tří až sedmi dnů .
Komplikace se objeví jen zřídka , zejména u osob oslabených ( kardiaků , starých lidí , jinými chorobami stonajících ) .
Léčení spočívá především v klidu na lůžku , v dostatku tekutin .
Výborné jsou bylinné čaje ( bez černý , šípek , meduňka ) .
Podání salicylátů ( acylpyrin ) může vzácně vyvolat u mladších jedinců ( do šestnácti let ) tzv . Reyův syndrom s fatálními následky , proto někteří preferují paralen či brufen .
Nejbezpečnější jsou studené zábaly a omývání vlažnou vodou .
I vysoké dávky analgetik někdy nestačí na bolesti svalů a hlavy při nástupu onemocnění .
Protože osoby se sníženou odolností mohou zaplatit chřipku životem , je velmi ohleduplné , když nemocný omezí maximálně kontakty s okolím a zůstává se svou nemocí doma .
Očkování proti chřipce bývá doporučováno každým rokem , obzvláště u osob rizikových .
Tady je ovšem na místě - u lidí zdravých - rozumná skepse k tomuto očkování .
Běžná chřipka přece jen není totéž co žlutá zimnice .
Obrázky neukazují ozdobný knoflík , nýbrž virus chřipky - orthomyxo .
Imaginace musí být přesná
Surrealismus dnes není módní - naštěstí , říká Alena Nádvorníková
Půl století po prvním vydání francouzském vyšla v těchto dnech konečně také česky pověstná kniha Maurice Nadeaua Dějiny surrealismu a surrealistické dokumenty .
Alena Nádvorníková tuto edici připravila a zrevidovala pro ni i poválečný překlad Zbyňka Havlíčka .
Co vás přivedlo jako mladou ženu k surrealismu ?
Muselo to být někdy koncem šedesátých let ?
Už mnohem dřív četba Nezvalových Moderních básnických směrů a v první polovině šedesátých let přednášky mého univerzitního učitele Václava Zykmunda , u kterého jsem psala diplomovou práci o Karlu Teigovi .
A v roce 1972 mě seznámení s Vratislavem Effenbergrem a Evou a Janem Švankmajerovými dovedlo k poznání , že surrealismus je stále existující , živoucí hnutí a že je dokonce možné se k němu připojit .
Fascinoval mě jeho smysl pro svobodu v každém smyslu toho slova .
Kreativita .
Poznávání světa prostřednictvím tvorby .
To , že surrealismus dává každému možnost : " všichni jsou básníci " .
Objevování zázračného v každodenní realitě , v každé věci , jak to dokládají filmy Buňuelovy , prózy Bretonovy , frotáže či koláže Ernstovy i věci od současných autorů .
Pojem surrealismus je vlastně zavádějící , a zvláště jeho slovenský ekvivalent nadrealismus .
Jde o imaginativní pohled na realitu , vynášení na povrch její skryté podoby ;
není odklonem od skutečnosti .
Surrealismus dává možnost každému být básníkem , byl tedy demokratický ?
Jeho představitelé měli také dosti konkrétní představy politické a sociální . . .
Ve Francii , kde surrealismus vznikl , byla demokracie politickou samozřejmostí .
Ale lidé měli děsivou zkušenost první světové války .
Dneska už na to trochu zapomínáme .
Čtení surrealistických dokumentů nás přesvědčuje , že to byla zkušenost zásadní a že v očích tehdejších mladých lidí demokracii relativizovala .
Proto to , co reprezentovalo demokracii ve dvacátých a třicátých letech - a co nezabránilo válce následující - , surrealisté nijak neobdivovali .
Ve Francii , která ctila svobodu slova a kam se utíkali političtí emigranti , existovala taky Liga antisemitů , Royalistická mládež , fašizující organizace , sociální tragédie , které se vždy mladých lidí citlivě dotýkají ;
a surrealistům byla vlastní dosti ostrá kritičnost .
Ve dvacátých letech měl surrealismus anarchizující rysy ;
posléze přešel na pozice více " vědomé " , takže se surrealisté ocitli na jedné lodi s francouzskou levicí , ale zaujali vůči ní stejně tak kritické postavení jako vůči tzv . pravici .
Tato nepopiratelná fakta jsou přesně dokumentována v Nadeauových Dějinách surrealismu .
Kdy jste se s touto knihou seznámila ?
Vyšla u nás , v okleštěné podobě , roku 1972 v Obelisku , v pouhých sto výtiscích , které nebyly veřejně přístupné .
Koncem osmdesátých let jsem se pokoušela Nadeaua prosadit v nakladatelství Odeon , kde jsem tehdy pracovala jako redaktorka .
Stále ještě jsme neměli v češtině žádnou zásadní informaci o surrealistickém hnutí .
Existují samozřejmě desítky knih , které hnutí podrobně mapují , různé monografie , ale Nadeauovy Dějiny surrealismu jsou první svého druhu , a tedy nepominutelné .
Co myslíte , že bránilo v jejich normálním kompletním vydání ?
Strach komunistického režimu z přesného myšlení surrealistů , kteří - přestože , a právě proto , že byli levicoví , velmi přesně rozpoznávali nedostatky , nedůslednosti , hloupost a zločiny komunistické strany , zejména v její stalinistické fázi .
Je trochu zvláštní použít slovo " přesnost " ve spojení se surrealismem .
Spíše bývá zvykem mluvit o bohaté , nespoutané imaginaci . . . ?
I bohatá imaginace musí být přesná , protože je - li vágní , nevede k ničemu .
Přesný tvar probouzí další asociace a volá po interpretaci .
Jak věděl už Rimbaud - duch musí sestoupit do hlubin , tedy nevědomí , a vynést odtamtud tvar , nikoliv beztvarost .
Tvar je tu tedy synonymem přesnosti .
Básnická řeč surrealistů je velmi přesná , jakkoli je imaginativní .
Vnitřní tenze a protikladnost ostatně patří k základním rysům surrealistické tvorby ;
o tom svědčí i preferované formy humoru , jeho černá brizance .
Přinášejí Nadeauovy Dějiny ještě nějaké jiné poznatky než ty , které vyplývají z historické analýzy hnutí ?
Jistě .
U nás se zapomíná , že surrealismus neznamenal ani zdaleka jen umění , ale že spoluvytvářel kulturně politické vědomí doby .
To je právě nejlépe doloženo v Dokumentech , které Dějiny provázejí .
Sám Nadeau nebyl členem skupiny , byl to novinář , publicista - a přikládal velkou váhu politickým skutečnostem , které jsou možná v knize předimenzovány .
Mnoho věcí , týkajících se vlastní tvorby surrealistů , jenom naznačil .
Ostatně není nic víc zavádějící , než redukovat surrealismus na výtvory bizarní fantazie .
Doufám , že u nás kniha pomůže k přesnějšímu vymezení hnutí a rozpoznání toho , v čem měli surrealisté pravdu a v čem se mýlili .
Je v ní také vidět , jak za pochodu své omyly napravovali .
Po druhé světové válce politické momenty surrealisty přestávají zajímat a přiklánějí se mnohem více k hermetismu .
Pokračují také v hledání a nacházení neobvyklých projevů lidské kreativity .
S tím souvisí i definování tzv . l ` art brut - umění duševně chorých , vězňů , mediumiků a lidí mimo společnost , které objevil Breton s Dubuffetem .
Surrealismus byl vždy zaměřen proti akademismu , tedy i modernistickému , proti racionalismu , nověji proti technokracii .
I to na něm zřejmě neustále přitahuje mladé lidi , a dávno už ne jen v Evropě .
Koho považujete za nejvýznamnější osobnost českého surrealismu po válce ?
Po Karlu Teigovi Vratislava Effenbergra , jehož postavení bylo podobně integrující .
Byl to pronikavý , filozoficky uvažující duch a jeho práce jako Výtvarné projevy surrealismu nebo Realita a poezie představují to nelepší , co u nás bylo o surrealismu napsáno .
Effenberger - snad se sluší i připomenout , že patřil k prvním signatářům Charty - měl hlubší vhled než Nadeau , uvažoval o noetice surrealismu , o fenomenologii imaginace .
Na jeho myšlení navazuje současná surrealistická skupina , jejímž protagonistou byl až do své smrti roku 1986 .
Jsou tu však další důležité osobnosti : malíři Medek , Fára , Istler , fotografka Medková , básníci Hynek a Havlíček , dnes Martin Stejskal , Albert Marenčin , Jan a Eva Švankmajerovi .
Surrealismu česká kultura hodně dluží : dosud nevyšly básně Effenbergrovy , jeho obrovská pozůstalost zatím zůstává ve skříních .
Chybí monografie Istlerova , o Štyrském a Toyen toho víme stále málo , zcela zapomenut je Jindřich Heisler , který odešel v sedmačtyřicátém roce s Toyen do Paříže , kde animoval surrealistickou revui Néon .
Nemáme jediný výbor z Bretona .
Nevyšla ani Šílená láska , ani Arkán 17 , ani další asi z dvaceti jeho knih , které jsou přeloženy v kulturních zemích .
Žádné nakladatelství se jich zatím nechopilo .
Opomíjí se mnoho autorů , kteří vstoupili do surrealistického hnutí po válce a napsali mimořádná díla .
Není to způsobeno tím , že obecně známé poměry neumožnily dát vyrůst dalším generacím překladatelů ?
Jen do jisté míry , protože jiné věci přece vycházejí .
Mezery se snaží zaplnit revue Analogon .
Surrealismus dnes zkrátka není módní .
Všichni mají ten správný pocit , že jsou v postmoderně a že surrealismus je passé , jak nedávno řekl básník Typlt , který mu nicméně za mnoho vděčí .
Je surrealismus v konfliktu s postmodernou ?
Věc je složitější .
Surrealismus v jistém smyslu postmodernu předjímal v tom , že odmítal jednotný styl .
Na první pohled je obraz Miróův odlišný od obrazu Ernstova , a ten zase od Massonova či Magrittova .
Ale všechny je spojuje důraz na vnitřní model , na automatismus ( vize či vytváření , jak rozlišoval Teige ) , odkrývání zázračného , na aspekt objevu , vzhledem k němuž je to , co nazýváme formální či stylovou podobou , druhotné .
Nejde však v žádném případě ani o nemohoucnost či bezbřehost postmoderny .
Pojmy a termíny však stále procházejí přehodnocením .
Surrealismus není jen historický pojem - " vŽitný a vJečný " , jak říkal sarkasticky Vratislav Effenberger .
Surrealismus je živý , a tedy se proměňuje .
Ostatně ovlivnil mnoho osobností .
Koho byste jmenovala z českého umění , byť se třeba sám výslovně k surrealismu nehlásí ?
Právě má pozoruhodnou výstavu v Husově ulici básník Ladislav Novák .
Moment hry , moment zázračna , moment objevování sebe sama prostřednictvím tvorby , jak o tom sám píše v mnoha textech , to vše u něho vychází ze surrealismu ;
nejde tu o vytváření krásných artefaktů jako u Jiřího Koláře , který je podle mého názoru poněkud přeceňovaný .
Ze surrealismu vychází také Vilém Reichmann , jeden z nejlepších evropských fotografů v oblasti imaginativní fotografie .
Naproti tomu to , co dělá módní fotograf Saudek , to je pseudosurrealistický kýč , sofistikovaný , manýrovaný .
Blízko surrealismu jsou výtvory mediumních tvůrců , jako je Cecilie Marková , která v Kyjově na Moravě dělá sugestivní obrazy a kresby .
S velkým porozuměním je přijalo ještě za totality Museé de l ' Art brut v Lausanne , jediné muzeum tohoto druhu v Evropě , pokud vím .
Žila jste nějaký čas ve Francii .
Setkala jste s některým z legendárních surrealistů ?
Když žil ještě André Breton , nesebrala jsem nikdy odvahu , abych ho navštívila , ale později jsem mluvila s jeho ženou Elisou ;
v témže domě bydlela až do své smrti malířka Toyen .
Je v pařížské ulici Fontaine u Place Blanche , které figurují v surrealistických análech i ve vlastních textech Bretonových .
Ocitla jsem se ve fascinujícím bytě , zaplněném obrazy , knihami , objekty .
Tyto věci tu nebyly jen nashromážděny sběratelským způsobem , ale byly umístěny tak , že navazovaly mezi sebou nové vztahy , vytvářely nečekané souvislosti .
I vy máte věci doma působivě uspořádané .
Všichni vaši přátelé , kteří mají něco společného se surrealismem , si tak zařizují byty ?
Když se člověk postupně obklopuje věcmi , ke kterým nemá jen vztah majetníka , ale uvědomuje si , že je potřebuje k životu , tak vždycky vytváří taková nová propojení , nové souvislosti , které zase může kdykoliv aktualizovat .
To jsou podobné typy bytů , ale vždy nezaměnitelné .
Nemohu naprosto říct , v čem přesně to spočívá .
Dá se o surrealismu říci , že je určitým způsobem života ?
Rozhodně ano , možná dokonce především určitým způsobem života .
Klatovský a Franc do Varšavy
GP na ledové ploché dráze pokračuje dvěma závody
Praha -
Pátým a šestým závodem pokračuje o víkendu ve Varšavě Grand Prix na ledové ploché dráze .
V této prestižní soutěži , z níž vzejde již podruhé mistr světa , nastoupí v hlavním městě Polska i dvojice reprezentantů ČR Antonín Klatovský a Bronislav Franc .
Vicemistr světa z roku 1992 Klatovský je v průběžné klasifikaci GP s 27 body třináctý , šestnáctý Franc získal zatím devět bodů .
K udržení v Grand Prix i pro příští rok je třeba skončit v elitní desítce .
Čtvrtý závod GP před dvěma týdny v Berlíně byl poznamenán kolizí dvou nejlepších Rusů - Nikulina a Balašova .
Nikulin zavinil v rozhodující 24 . jízdě pád , z něhož vyvázl s nalomenou záprstní kůstkou .
Balašov však skončil v nemocnici s rozpáraným stehnem .
Hluboká rána si vyžádala použití drenážek .
Oba vedoucí závodníci GP na startu ve Varšavě chybět nebudou , ale jejich určitý handicap dává naději k úspěchu dalším plochodrážníkům .
" Klatovský i Franc jsou bývalí motokrosaři , proto jim vyhovuje více rozbitý led .
Také loni nezačal Klatovský v oslnivé formě a nakonec obsadil osmé místo , " řekl před odjezdem do Varšavy mistr světa na ledové ploché dráze z roku 1974 a současný reprezentační trenér Milan Špinka .
Vypovězení fotbalistů
Kuala Lumpur -
Osm fotbalistů a jeden trenér byli vypovězeni z Malajsie za účast v úplatkářském skandálu .
Jedná se o vůbec první tresty vynesené v této aféře , která začala loni v létě zatčením českého fotbalisty Michala Váni .
Zatím se vypovězení týká jen nemuslimských hráčů , muslimové přijdou podle ministra vnitra Megata Ayuba na řadu po skončení ramadánu .
Kuba pobouřena novými sankcemi
Havana -
Za " velmi ďábelský a velmi absurdní " označil v noci na včerejšek v Havaně mluvčí kubánského ministerstva zahraničí Rafael Dausa návrh zákona zakazujícího pomoc bývalým komunistickým zemím , které by spolupracovaly s Kubou .
Podle mluvčího jde o další důkaz nepřátelství a snahy Spojených států zasahovat do vnitřních záležitostí svrchované Kuby .
Návrh minulý týden ve Washingtonu představil vlivný předseda zahraničního výboru amerického Senátu Jesse Helms .
Jeho návrh mimo jiné předpokládá , že by měl být zakázán vstup do Spojených států komukoli , kdo by na Kubě koupil majetek , který byl po revoluci konfiskován Američanům .
Odebral by také právo na obchodní výhody těm zemím , které nakupují na Kubě cukrovou třtinu a vyvážejí ji do USA .
Informační mytologie a současnost
Hodně bylo napsáno o legendárních investorech , kteří byli schopni během relativně krátké doby dosáhnout zisků ve výši několika set nebo tisíc procent .
Mohou jejich příklady posloužit jako inspirace pro běžného drobného investora ?
Podle obecně rozšířeného mýtu dosahují burzovní hvězdy mimořádných výnosů díky kvalitnějším informacím .
Časté je přesvědčení , že prakticky výhradně se dá vydělat na tajných informacích o vnitřní situaci podniků a ty že jsou pro běžného člověka nedostupné .
( Zvláště populární je tento názor mezi drobnými spekulanty , kteří vlastní vinou přišli o rodinné úspory . )
Tento názor se stal tak populárním kromě jiného díky filmu Wall Street , kde právě zneužívání důvěrných informací hrálo hlavní roli .
Jedna z ústředních postav filmu , ukázkově " slizký " spekulant Gekko , dokonce na využití neveřejných informací založil svoji živnost .
Skutečnost je však mnohem střízlivější .
Důvodů je několik .
Předně , pokud se dostanete k nějaké důvěrně se tvářící informaci , můžete si být téměř jisti , že nejste jediní .
Informace je těkavé zboží , které má navíc tu zvláštnost , že dělením neubývá , nýbrž pouze ztrácí na kvalitě .
Kromě toho se šíří až překvapivě rychle a nikdy nemůžete mít jistotu , že zareagujete včas .
Dokonce ani když máte k dispozici skutečně důvěrnou informaci , o jejíž tajnosti nemůže být pochyb , včas , není jisté , zda má nějakou hodnotu .
Traduje se příběh jistého vysoce postaveného úředníka ministerstva privatizace , který jednoho dne přišel domů se spikleneckým úsměvem ve tváři .
" Už vím , kam dáme naše rodinné kupónové knížky .
Vím o jednom vysoce ziskovém podniku , ve kterém bude navíc mít silnou pozici kvalitní zahraniční partner .
Nemůžeme investovat lépe ! "
Po několika měsících se ukázalo , že onen kvalitní zahraniční partner prosadil stažení akcií kupónově privatizovaného podniku z veřejného obchodování .
Rodině dotyčného dobře informovaného úředníka zbyly prakticky bezcenné akcie s minimálními výhledy na jakýkoli zisk .
Dalším oblíbeným mýtem je představa , že profesionálové vydělávají na rychlosti .
Je však okamžitá reakce zárukou úspěchu ?
Ještě v roce 1815 mohl Nathan Meyer Rothschild dosáhnout mimořádného zisku na londýnské burze díky včasné informaci o Napoleonově porážce u Waterloo .
Rothschild měl tehdy informaci o Wellingtonově vítězství o dvacet čtyři hodin dříve než britská vláda .
Způsob , jakým ji získal , je dodnes předmětem četných fám a legend .
Hovořilo se o poštovních holubech , o Rothschildových kontaktech s anglickými pašeráky , o tajemném jasnovidci - nic z toho ovšem není doloženo .
Začátkem roku 1991 světové burzy s napětím očekávaly výsledky mírových rozhovorů tehdejšího ministra zahraničí USA Jamese Bakera s jeho iráckým protějškem Tárikem Azízem ohledně irácké okupace Kuvajtu .
Novináři čekali , až oba ministři ukončí jednání a oznámí jeho výsledek .
Když ministři vyšli ze zasedací místnosti , stačilo jediné slovo Jamese Bakera : " Bohužel . . . " - a finanční , akciové i komoditní trhy se daly okamžitě do pohybu .
Všichni spekulanti zareagovali současně - všem stačilo jediné slovo .
V době elektronických médií a počítačů není dost dobře možné vydělávat na rychlosti informací .
Ve skutečnosti to není ani informační převaha , ani rychlost reakce , co rozhoduje o úspěchu .
Informace jsou levné a šíří se rychle .
Jsou přístupné prakticky každému a každý je může využít , jak nejlépe umí .
Být dobře informován není luxus , ale povinnost .
Problémem již není nedostatek nebo nedostupnost informací ( což platí zejména pro vyspělé země ) , ale jejich správná interpretace , pochopení a využití ( což platí univerzálně ) .
Zdá se tedy , že úspěch v investování není záležitostí informací , ale jejich pochopení a využití .
Často i zdánlivě bezvýznamná zpráva může mít velký význam .
Uveďme opět příklad , tentokrát jiného než finančního charakteru .
Americká CIA kdysi při sledování sovětského tisku zjistila , že se ve sportovních zprávách nápadně často objevuje jméno fotbalového klubu jednoho malého sibiřského městečka .
Tato informace vedla k odhalení utajené zbrojní továrny .
Její zaměstnanci z nedostatku lepší zábavy hráli fotbal , čímž dostali jméno městečka do sportovních rubrik .
CIA se v tomto případě obešla bez nákladné a nebezpečné špionáže - stačilo jen pozorně číst noviny .
ODA je pro plošné přídavky na děti
Z politické scény
Praha -
ODA podporuje systém adresné sociální podpory , upozorňuje však , že přídavky na děti do sociální podpory , jak je koncipována , nezapadají .
Oznámil to včera místopředseda strany Daniel Kroupa .
Čtvrteční politické grémium ODA tak uzavřelo delší diskusi ve straně , týkající se adresné sociální politiky .
Podle Kroupy bude ODA podporovat zachování přídavků ve formě plošné dávky , tedy určené na každé dítě .
Tato dávka by proto měla být řešena speciálním zákonem .
V budoucnu by prý bylo možné adresnost přídavků zajistit za pomoci např . daňových nástrojů .
Podle vládního návrhu by měla přídavky pobírat pouze ta rodina , jejíž měsíční příjem nedosahuje 1.8 násobku životního minima .
Macek chce zřídit kontrolu zdravotnictví
Do tří let má být další úsek metra
Praha -
Další úsek metra , který má prodloužit trasu B pražského metra až na Černý most , by měl být uveden do provozu v roce 1998 .
Na setkání vedoucích pracovníků firem , které se na jeho výstavbě podílejí , se členy městské rady to uvedl ředitel společnosti Inženýring dopravních staveb Bohumil Kvasnička .
Podle jeho slov je tento termín technicky reálný , jeho splnění je závislé pouze na tom , zda bude k dispozici dostatek finančních prostředků .
Nový úsek trasy B měří 6.4 kilometru a bude mít pět stanic .
Má sloužit zejména obyvatelům Proseku , Vysočan , Hloubětína , Kyjí a Černého mostu .
S přípravnými pracemi se začalo v roce 1989 , s ražbou tunelu v následujícím roce a podle původního plánu měla být trasa uvedena do provozu letos .
Od konce roku 1991 se však výstavba podstatně zpomalila , neboť finanční prostředky byly převážně použity na prodloužení trasy metra B do Zličína .
Situace se zlepšila díky vydání městských obligací až loni .
Pražské metro má nyní 46 stanic na třech trasách v celkové délce 45 kilometrů .
Denně přepraví 1.5 miliónu cestujících .
Tajné zasedání parlamentu !
Tajné zasedání parlamentu o prošetření práce tajných služeb , které ve čtvrtek navrhli poslanci ODA a KDU - ČSL Mašek a Severa , se konalo již včera ve sjezdovém sále odborového rekreačního střediska " Osvobození " v obci Čeladná v Beskydech , jehož zaměstnanci nic nepoznali .
" Mysleli jsme , že jde o zájezd odborářů z Jihlavy , " řekl ředitel Hlavatý .
Jihlaváci ale byli podle našeho zjištění na Šumavě .
Mazaný trik !
O zasedání věděl jen důstojník BIS ing . Koníček , který se hlasování zúčastnil v masce poslance Kužílka .
V sále byli tedy Kužílkové dva .
Tajné usnesení , které poslanci nakonec tajně přijali poměrem hlasů 201 : 0 , bylo tak tajné , že jeho obsah neznají ani poslanci .
Mašek a Severa hlasovali pro - telefonicky z nákladní lodi Bretaň na účet Korejše z Bronxu .
V usnesení se říká , že poslanec Mašek je držitelem konspiračního bytu BIS .
Tato skutečnost je tak tajná , že o ní neví ani Ivan Mašek .
Co měli poslanci k snídani ( rohlík , čaj ) , obědu ( písmenková polévka , koprovka ) a večeři ( štrůdl ) je také tajné .
Číšník Horák jim to totiž neřekl !
Člen Folklórního studia z Buchlovic si v zámeckém sklepě prohlíží láhve vína přihlášené do soutěže
Odvolání Makedonie UEFA zamítla
Ženeva -
Odvolací komise Evropské fotbalové unie ( UEFA ) zamítla odvolání Makedonie proti trestu za nevhodné chování diváků při prosincovém zápase kvalifikace ME s Kyprem ve Skopje .
Za výtržnosti diváků tedy sehrají makedonští fotbalisté příští dva zápasy v domácím prostředí za zavřenými dveřmi .
V utkání s Kyprem zvítězili 3 : 0 .
Třikrát hop a pryč z placu
Bývalá barmanka Martina Koudelková reprezentovala Českou republiku hned ve dvou disciplínách
" Skákala jsem vlastně , jen aby se neřeklo , " sdělila v sobotu trojskokanka Šárka Kašpárková po jediném pokusu ( 13.46 m ) , který znamenal při mezistátním atletickém halovém utkání ve Vídni plný bodový zisk .
" Řekli mi , že mám jednou skočit přes třináct metrů a jít z placu .
Vůbec to nebylo odražené , protože stále musím léčit a šetřit natažený hýžďový sval z madridských závodů před deseti dny . "
Za týden se v Praze koná mistrovství ČR a tam by měla být loňská nejlepší česká atletka připravena absolvovat celý závod .
Kdyby se však léčba protáhla , odjela by i tak na březnové halové mistrovství světa do Barcelony : " Na šampionátu chci startovat , a kdyby ještě něco nebylo v pořádku , tak se na místě dá bolest utlumit injekcemi nebo chlazením .
Barcelonský závod musím jít už naplno , je to mistrovství světa . "
Nebýt zranění , byla Šárka Kašpárková s dosavadní přípravou spokojena : " Poradila jsem se s Ruskou Birjukovou žijící v Jablonci .
Ukázala mi nějaká cvičení , v tréninku jsme se zaměřili na odstranění starých chyb a doufám , že se to projeví . "
Po halové sezóně pojede přední světová skokanka na pozvání Českého olympijského výboru do dějiště OH 1996 v Atlantě .
Letní sezónu by pak měla zahájit v San José a v New Yorku při úvodních podnicích seriálu Grand Prix , jehož součástí je letos ženský trojskok .
Již od loňska se po boku Šárky Kašpárkové ve skokanské skupině Michala Pogányho objevuje vysoká světlovláska Martina Koudelková .
Podle Pogányho je pro Kašpárkovou ideální tréninkovou partnerku , která by se mohla za dva roky více prosadit v mezinárodní konkurenci .
V sobotu však poprvé oblékla reprezentační dres a hned v premiéře ji při neúčasti dalších závodnic čekalo dvojnásobné nasazení .
" Kombinace trojskoku a výšky mi nevadí , ale disciplíny se časově překrývaly .
V trojskoku jsem stihla čtyři pokusy a 12.38 m je jen o centimetr horší než můj osobní rekord .
O své maximum 1.78 m jsem se pokoušela i ve skoku vysokém , ale nakonec jsem zůstala na 1.73 . "
Výkony , které znamenaly šesté a sedmé místo , mají do parametrů její tréninkové kolegyně zatím dost daleko .
Brněnská skokanka , která před časem na dva roky od atletiky odešla a pracovala jako barmanka , zatím ještě ani neví , která disciplína dostane jednou přednost .
" Zaměstnání v baru mě stále láká , ale pokud budu sportovat , tak se tam nevrátím , " uzavřela M . Koudelková .
Foto autor
Co si počít s Maryšou ?
Divadlo
Od své premiéry v pražském Národním divadle roku 1894 tráví Maryša Vávru s železnou pravidelností .
Dnes už zřejmě nikdo nespočítá , kolika profesionálních ( i ochotnických ) verzí se na našich jevištích moravská tragédie bratří Mrštíků dočkala .
Jisté však je , že z příběhu o slavném mordu se stal klenot české dramatické tvorby a z Mrštíků klasikové .
Následkem toho se dílu i autorům dostalo nejen věčné slávy , ale i nenávisti několika generací maturantů .
Časté divadelní pokoušení textu ( známá je však i filmová adaptace či opera , kterou v mládí zkomponoval E . F . Burian ) přineslo své " ovoce " v podobě inscenačních klišé .
Ty se pohybují mezi strnulým žánrovým obrázkem v rámu z pentlí či krojů a temným psychothrillerem ze vsi nedaleko Brna .
Maryša nicméně české divadelníky dodnes láká i provokuje .
Dostatečně výmluvný je fakt , že letos ji hrají v Liberci , Šumperku a od pátku i v Brně .
Epika notoricky známého příběhu fascinuje publikum nejen svou dramatickou krásou .
Diváka opakovaně přitahuje rovněž brilantní psychologie postav , která je zároveň hozenou rukavicí inscenátorům .
Od páteční premiéry Maryši v brněnském Divadle Husa na provázku se možná čekal velký experiment .
A přestože někteří fanoušci a znalci divadelní poetiky této scény mohli být vcelku ukázněným představením Vladimíra Morávka zaskočeni , všichni přítomní se stali svědky pozoruhodného divadla .
Režisér na jednoduchém dřevěném pódiu ( tento divadelní prostor je však v duchu provázkovské tradice rozrušený a hraje se všude kolem ) zinscenoval spektákl v podání kočujících herců .
Principál vystupující Stehlíčkovy vesnické herecké společnosti obsadí do hlavní role vlastní ženu ( Ivana Hloušková ) , která však věk mladé travičky už rozhodně překročila .
Napětí inscenace režisér zajímavě těží z karikování všech zbývajících postav .
Jediná Maryša totiž trpí , miluje a hraje " doopravdy " , zatímco všichni kolem ní jsou více méně směšní a umělí .
Kouzlo tohoto rafinovaného režijního pojetí romanticky zasahuje diváka nejen hereččiným kontrastním a mimořádně soustředěným výkonem .
Morávek totiž v dávném příběhu uviděl panoptikum lidí , kteří jako by se s archaickými polopravdami a představami o životě a lásce z moravské dědiny konce minulého století rozběhli do našich dnů .
Těžká hlava portugalských sociálních demokratů
Odchodem Cavaka Silvy z předsednictví se snížily naděje vládní strany na vítězství v příštích volbách
Ránu pod pás zasadil své Sociálnědemokratické straně portugalský premiér Anibal Cavaco Silva .
Na víkendovém sjezdu portugalské vládní strany rezignoval na předsednickou funkci .
Ačkoliv tento krok ohlásil dva měsíce předem , udělal svým stranickým kolegům těžkou hlavu a startovní pozici sociálních demokratů před letošními parlamentními volbami posunul o dva kroky zpět .
Necelých deset let vládnoucí - mezi Portugalci velmi populární - premiér Cavaco Silva , který se rozhodl z funkce odejít , aby mohl v lednu příštího roku kandidovat na úřad prezidenta , je pro sociální demokraty nenahraditelnou osobností .
Tato skutečnost se projevila včera na sjezdu při výběru nového šéfa .
Na 1030 delegátů se při hlasování těžce rozhodovalo , zda svou důvěru dají ministrovi zahraničních věcí Josému Manuelovi Duraovi Barrosovi ( 38 ) podporovanému řadovými členy strany , či ministrovi obrany Fernandovi Nogueirovi ( 44 ) , kterému věří odstupující Silva a nejbohatší sponzoři sociálních demokratů .
Těsnou většinou hlasů nakonec při hlasování zvítězil Nogueira .
Podle včerejších prohlášení obou navrhovaných politiků lze jen těžko odhadnout , který z nich by stranu vedl lépe .
" Budu - li zvolen , chtěl bych pokračovat v programu , který odstartoval Silva , " přihlásil se Nogueira k zachování dosavadní linie strany .
Barroso oproti tomu navrhl zásadní změny a reformu hospodářství .
Za Nogueirou stojí stranické peníze , za Barrosou hlas veřejnosti .
Právě ten by byl mohl mít při volbách pro PSD význam zásadní .
Sjezd včera zvolil nejen nového stranického předsedu , ale i kandidáta sociálních demokratů na úřad premiéra ve volbách , které by , přestože jsou plánovány až na říjen , mohly být vypsány možná již v červnu .
Urychlení termínu požaduje levicová opozice představovaná stranou socialistickou a portugalský prezident Mário Soares s odůvodněním , že ztrátou Silvova stranického zařazení hrozí zemi politická nestabilita .
Socialisté počítají s tím , že oslabená Sociálnědemokratická strana nebude do června schopna sestavit volební program a zorganizovat úspěšnou " premiérskou kampaň " pro svého nového předsedu .
Tak by se mohlo snadno stát , že po dvou volebních obdobích , kdy sociální demokraté Portugalsku vládli naprostou většinou , uvolní ministerská křesla opozici .
Tuto možnost naznačují i poslední průzkumy veřejného mínění , podle kterých se 42 procent veřejnosti přiklání právě k socialistům , zatímco pro sociální demokraty by nyní hlasovalo pouhých 36 procent obyvatel .
Tento stav zatím nemůže zvrátit ani skutečnost , že se PSD rozhodla vytvořit pro příští volby koalici s malou pravicovou Lidovou stranou .
Odstoupením Cavaka Silvy , který zemi převzal v roce 1986 , tři měsíce předtím , než vstoupila do Evropského společenství , končí období , kdy Portugalsko našlo politickou a ekonomickou stabilitu .
Ani jeden z kandidátů na premiéra - socialistický vůdce Antonio Guterres či nový šéf PSD Nogueira - nemá stoprocentní podporu veřejnosti , o niž se mohl opírat Silva .
Jeho jméno je mezi Portugalci spojováno s hospodářským " boomem " a s koncem krize , která následovala po " revoluci karafiátů " v roce 1974 , jež odstranila diktátorský režim .
Ať se v příštích volbách stane novým předsedou vlády kterýkoli z obou navrhovaných , ze srovnání se všeobecně uznávaným Silvou vyjde nový premiér jako poražený .
Rodiny jsou spíš spokojené
Komentáře
V uplynulém Mezinárodním roce rodiny uspořádala renomovaná pracoviště mnoho anket a reprezentativních průzkumů o rodině .
Výzkumný ústav práce a sociálních věcí nyní jejich výsledky vyhodnotil a při hledání odpovědi na otázku , jak vlastně vypadá a žije česká rodina , došel k zajímavým závěrům .
Svědčí o tom studie Jiřího Kovaříka Současná rodina v zrcadle anketních šetření .
Varovné hlasy , že ekonomická transformace má především negativní dopad na rodinu , nejsou , zdá se , příliš opodstatněné .
Za nejstabilnější považují respondenti hodnoty , které představují důležitou část vnitřního života rodiny : vzájemné vztahy v rodině , vztah k partnerovi , intimní život a vztahy k příbuzným .
Naopak nejvíce změn zaznamenala oblast životní úrovně a uplatnění - tedy zaměstnání , vzdělání a možností dětí .
Nyní jich více studuje na středních a vysokých školách , rovněž se častěji účastní studijních stáží v zahraničí .
Nejvýraznější změny k horšímu se týkají společného času na rodinu .
Toho je mnohem méně a spíš je věnován práci , vydělávání peněz a podnikání .
Respondenti mají také méně volného času na zájmy a koníčky .
K nejstálejším hodnotám v rodině patří láska , sex , spolehliví přátelé a život pro rodinu a děti .
Aktuální potřeby rodin vyjadřují převažující odpovědi na anketní otázku , jaká událost by rodinu nejvíc potěšila .
Lidé většinou na prvním místě uváděli finance , poté zdraví rodiny a úspěchy dětí .
Zajímavé je , co v současné době vlastně podmiňuje spokojenost české populace .
Podle průzkumů stojí na dvou věcech - na životní úrovni a na vyvážených vztazích v rodině .
Přitom spokojenost roste se vzděláním .
Čím je vyšší , tím větší je spokojenost nejen se soužitím v rodině , ale i se změnami ve společnosti .
Průzkumy však potvrdily , že ani nyní nemohou peníze kompenzovat chybějící rodinné vazby .
V bohatých , ale disharmonických rodinách panuje nespokojenost .
Pětina nespokojených přiznává majetek nad dva milióny korun .
Rodina tedy v prvních pěti letech transformace společnosti zvláštní krizi nezaznamenala a naopak , jak tvrdí odborníci , vnější ekonomický tlak by ji měl v budoucnu dokonce stmelit .
I českou rodinu však nejspíš zasáhnou trendy , které jsou na Západě běžné od šedesátých let .
Mladí lidé budou do manželství vstupovat uvážlivěji , ženy budou později rodit děti .
Jedním z očekávaných problémů bude stupňující se mezigenerační napětí .
Zatímco ve Francii vrcholil rozchod dětí a rodičů v roce 1968 , Češi v té době měli zcela jiné starosti .
Separační problémy dospívajících přibývají i u nás a psychologové upozorňují , že se zhorší možnost předávání mezigeneračních zkušeností .
Velkým problémem v České republice zůstává ( relativní ) nedostatek bytů , nefungující trh s byty a příliš vysoké nájmy , které ještě nějaký čas dospívající generaci přidrží v náruči rodiny .
Je však otázkou , zda pod pokličkou držená mezigenerační krize nepovede k horším mezilidským vztahům .
Otázka , kdy se bude moci rodina věnovat opět zájmům a koníčkům , se spíš řeší v kuloárech než na vědeckých seminářích .
Mnozí se domnívají , že společnost musí nejdříve zbohatnout , rodina si musí vytvořit potřebnou finanční rezervu .
Pak prý snad poněkud zmírníme naše tempo a dojde i na záliby .
Koalice je pro ODS více než jakékoli dílčí zájmy
Dolní Lomná -
Za hlavní úkol stávajícího volebního období považuje ODS prosazení potřebných systémových změn v sociální oblasti .
Řekl to po zasedání výkonné rady strany její předseda Václav Klaus .
Jak poznamenal , kvůli aféře kolem Bezpečnostní informační služby ( BIS ) na tento úkol v poslední době nezbýval čas .
Výkonná rada ODS respektuje závěry šetření vládní i parlamentní komise , které nepotvrdily tvrzení předsedy ODA Jana Kalvody o tom , že BIS protizákonně sledovala politické strany , a považuje celou věc za uzavřenou , řekl první den zasedání výkonný místopředseda Libor Novák .
Klaus doplnil , že udržení dnešní koalice je pro ODS více než jakýkoli dílčí zájem .
" Ano , koalice je pro nás posvátnou krávou , je však odlišné , kdo ji krmí a kdo ji dojí , " dodal .
Na svém dvoudenním zasedání výkonná rada jednala také o reformě zdravotnictví , přípravě politického programu strany , restituci církevního majetku , výsledcích komunálních voleb a výběru kandidátů pro parlamentní volby .
Masopustní veselí s kapelou , maskami a tradičními koblížky vyvrcholilo v sobotu také v Petrkově u Havlíčkova Brodu , někdejšího působiště básníka a grafika Bohuslava Reynka .
Masopust se slaví od Tří králů do začátku velikonočního půstu .
SDL s Weissem zůstává v opozici
Poprad -
Překvapivě jednoznačným odmítnutím užší spolupráce s Hnutím za demokratické Slovensko a potvrzením opozičního postavení skončil v Popradu třetí sjezd Strany demokratické levice .
Staronový předseda strany Peter Weiss porazil ziskem 131 hlasů z 245 svého hlavního protivníka Ľubomíra Fogaše hned v prvním kole .
Delegáti sjezdu odmítli i Petra Magvašiho , který je také blízký kruhům HZDS a naopak zvolili ekonomku Brigitu Schmögnerovou považovanou některými za slovenského Václava Klause .
Dalšími místopředsedy SDL se stali Pavol Kanis , Milan Ftáčnik , Viliam Sopko a Juraj Horváth .
Sjezd potvrdil názorovou rozdílnost mezi Weissovým a Fogašovým křídlem , která by však podle obou představitelů neměla ohrozit jednotu strany ani poslaneckého klubu SDL .
Za hlavní cíl nadcházejícího období považuje Weiss přípravu dlouhodobého levicového programu pro Slovensko .
Schmögnerová prohlásila , že v nejbližší době sestaví SDL stínový kabinet , kde by měla podle předběžných informací zastávat funkci stínového premiéra .
Malý Mercedes pro Čínu
Pozor , neautorizovaný text !
Zájem světových automobilek o Čínu je všeobecný .
Mnohé považují čínský trh v blízké budoucnosti za vůbec nejdůležitější .
Patří mezi ně i Mercedes - Benz , který připravuje auto přizpůsobené čínskému zákazníku .
Kompaktní vůz vychází z koncepce připravovaného " malého " mercedesu třídy A , ovšem přes určité úpravy se nejedná o nějaký ošizený model .
Zachován by měl být vysoký standard komfortu , kvality i ochrany životního prostředí , nejmenší ústupky nebyly učiněny v otázkách bezpečnosti .
Vozy by měl vyrábět společný čínsko - německý podnik a ve výhledu je až 250000 vozů ročně , přičemž cena základní verze by se měla pohybovat kolem 10000 dolarů .
V čínských podmínkách bude jistě zájem i o různé další verze , jako je například pick up nebo velkokapacitní limuzínu pro sedm osob .
Není to však první zájem německé firmy Mercedes o Čínu .
Počátky spolupráce sahají až do roku 1936 , kdy začala kooperace při výrobě nákladních automobilů .
S čínskou vládou jednal Mercedes i v roce 1949 , a výsledkem jednání bylo 40 autobusů dodaných v roce 1950 do Číny .
Po dlouhé pauze se prezentoval na výstavě Technogerma v roce 1975 a už o čtyři roky později uzavřel smlouvu na dodávku tisíce těžkých nákladních vozů .
Následovala další téměř desetiletá přestávka , přestože už od roku 1980 udržuje stuttgartská automobilka kancelář v Pekingu a v roce 1986 byla založena společnost Mercedes - Benz China Ltd .
V letech 1987 až 1989 smontovala jedna čínská firma pod dozorem německých odborníků 828 mercedesů modelové řady 123 .
Současně byla uzavřena smlouva mezi Němci a čínskou firmou Norinco na licenční výrobu nákladních vozů v provincii Vnitřní Mongolsko .
Sériová produkce právě začala .
Mercedes - Benz vyvezl jen v roce 1993 3700 osobních a 400 nákladních vozů do Číny a pro dobré zabezpečení servisu a dalších služeb vybudoval tři regionální střediska na jihu , východě a severu Číny .
Současně se ve Stuttgartu snaží o uzavření dalších smluv na společnou produkci jejich výrobků přímo v Číně .
Po kompaktním osobním vozu by se to mělo týkat autobusů a velkoprostorových limuzín .
Hotelových kapacit stále přibývá ( Některá ubytovací zařízení zlevňují mimo sezónu až na hranici nákladů )
Pozor , neautorizovaný text !
Praha -
Ceny za ubytování v českých hotelích loni i přes rostoucí nabídku počtu lůžek v sezóně nepoklesly .
Podle mínění členů Národní federace hotelů a restaurací ČR se nesnížily v Praze ani v jiných evropských metropolích .
Spolehlivější statistické údaje z oblasti cestovního ruchu ale chybějí a hoteliéři mohou proto stěží vývoj na tuzemském trhu odhadovat .
Cena ubytování mimo hlavní sezónu klesá v levnějších hotelech až na hranici nákladů .
V sezóně se podle pražských hoteliérů ceny tohoto vyhledávaného levnějšího ubytování naopak podstatně zvýší .
Společnost Suzop například nabízí dvouhvězdičkové pokoje v době velmi nízké poptávky od ledna až do poloviny března a v prosinci cizincům za 650 korun .
Mimo sezónu v listopadu a od června do poloviny srpna stojí 929 korun .
V době největší poptávky přijde přespání včetně snídaně u této největší hotelové společnosti v Praze na 1094 Kč .
Čechy stojí dvoulůžkový pokoj v hotelech Rhea , Luna a Sol celoročně 444 korun , což vychází podstatně levněji než v pražských pensionech .
Na druhé straně přenocování ve čtyřhvězdičkovém hotelu Penta , který se orientuje na obchodníky , přijde nyní zákazníka v jednolůžkovém pokoji na 5600 korun , dvojlůžkovém 5900 korun .
Tříhvězdičkový hotel Černigov v Hradci Králové nabízí po zvýšení cen od loňského října dvoulůžkový pokoj včetně snídaně za 880 korun .
Zahraniční hosté musí za stejný pokoj připlatit ještě 1010 Kč .
I když se podle ředitele pražského hotelu Inter - Continental Ivana Hlinky zostřil boj o zákazníka , ceny se nesnížily , ale spíše mírně vzrostly .
Podle jeho slov sice hotely rostou v Praze jako houby po dešti , ale těžko lze tvrdit , že těch dobrých je už moc .
Nejdražší zahraniční hotely , kde přespávají většinou obchodníci , jsou podle zahraničních materiálů v Tokiu , kde jedna noc stojí v přepočtu průměrně 401 marek , v New Yorku 303 marek , Curychu 296 marek a v Paříži 257 marek a ve Washingtonu 266 DEM .
Přestože se návštěvnost České republiky proti světovému průměru zvyšuje rychleji , počet ubytovaných hostů je podle statistiky nízký .
V loňském roce k nám přijelo 101 miliónů návštěvníků , z nichž lze odhadem jen asi 17 miliónů považovat za skutečné turisty .
Přitom počet hotelových hostů byl mnohonásobně nižší .
Nejvíce turistů se tradičně ubytovalo v Praze .
Příjmy z turistiky jsou pro naši ekonomiku stále významnější .
Jen za poslední čtyři roky trojnásobně vzrostly a za loňský rok představují dvě miliardy dolarů .
Co jste možná nečetli
Pozor , neautorizovaný text !
Byli jsme osvobozeni , ale nestali jsme se svobodnými .
Peter Honak , profesor historie na Maďarské akademii věd , k 50 . výročí osvobození Maďarska sovětskou armádou * Užívej si všeho , ale po padesátce dávej vale třem " ta " - wanita ( ženy ) , harta ( bohatství ) a tahta ( postavení ) .
Indonéský ministr informací Harmoko ( 56 let ) * Evropa , ta stará děvka , skrývá svou zrádcovskou tvář pod závojem . . .
Ukrajinský poslanec Pavličko k politice evropských mocností vůči Čečensku * Rusko zůstává obtížnou , ba dokonce nevypočítatelnou veličinou i bez rudých vlajek na střechách .
Otázka velkého spisovatele Nikolaje Gogola z 19 . století : " Rusko , kam kráčíš ? " není dodnes zodpovězena .
Německý týdeník Die Welt * Naším hlavním cílem je sesazení Jelcinova režimu a dezintegrace Ruska v jeho nynější podobě .
Místopředseda extremistického Ukrajinského národního shromáždění ( UNS ) Dmytro Korčynskyj * Jde o podněcování k vraždám a ti , kdo mají na starosti soudní systém a prosazování zákonů , se s tím musejí vypořádat .
Reakce izraelského premiéra Jicchaka Rabina na skutečnost , že někteří Izraelci uctívají památku Barucha Goldsteina , který před rokem povraždil tři desítky Arabů v hebronské mešitě *
Zničili jsme veřejný trh a proměnili jsme ho v podzemní organizaci , což je běžné ve všech evropských velkoměstech .
Švýcarský policejní mluvčí Bruno Kistler k uzavření veřejného trhu s drogami v Curychu * Starat se o netopýry mi připadá důležitější .
Bernd Freitag , bývalý podnikatel a nynější " primář " první nemocnice pro netopýry v Rakousku * Po takových vyjádřeních a po oznámení faktu , že mezi SR a Ruskou federací je už podepsáno 55 mezivládních dohod , se naše cesta do Evropské unie a NATO stává mimořádně nečitelnou , pokud se neztrácí v nedohlednu .
Slovenský opoziční deník Sme k prohlášením slovenského premiéra , že Rusko a SR začínají nový model spolupráce jako precedens pro ostatní středoevropské státy *
Jelcin je nepředvídatelný .
Jednou se představoval jako demokratický reformátor , podruhé jako velký Rus , přítel lidu , nebo jako loutka skácená u nohou svého tajemníka .
Ve čtvrtečním projevu se snažil spojit jednotlivé postavy v jednu a sliboval současně právní stát demokratům a silný stát nacionalistům .
Francouzský deník Libération
Slovenští horníci do OKD
Prievidza -
Prvních deset předběžných pracovních smluv v pondělí uzavřeli na Okresním úřadě práce v Prievidzi nezaměstnaní slovenští horníci se zástupci Dolu Doubrava z Ostravsko - karvinských dolů .
Samotný Důl Doubrava , těžící ročně 1.3 mil . tun černého koksovatelného uhlí , potřebuje letos zaměstnat asi 500 osob , dalších sedm dolů OKD pak přes 1000 osob .
Jak včera řekl vedoucí odboru personální práce Dolu Doubrava Lubomír Langr , těžební podmínky jejich dolu jsou podobné jako ve slovenském dole Cigeľ .
Slovenští horníci nastoupí na pracoviště do šesti týdnů , které jsou potřebné pro vybavení formalit .
Podmínkou zaměstnání a přihlášení je předložení výpisu z trestního rejstříku , který musí být čistý .
Důl Doubrava nenabízí možnost zaměstnání pouze evidovaným bývalým horníkům , ale i vyučeným v jiných profesích , kteří se mohou rekvalifikovat ve vzdělávacím středisku dolu .
Těžký život bez Obajdina ?
Slovan Liberec opouští hru smrtonosných brejků
Praha -
" Chceme v ligové tabulce skončit co nejvýše a zkusit se probojovat do evropského poháru , " říká k jarním cílům manažer Slovanu Liberec Slavoj Prokopec .
Jeho přítel a trenér Severočechů v jedné osobě Vlastimil Petržela však nechce o pohárových ambicích ani slyšet : " Neberu to vážně .
Z českého poháru jsme vypadli , takže kdybychom chtěli hrát v Evropě , museli bychom vyhrát ligu , což je nesmysl .
Jaro prvoligovou tabulkou pořádně zamíchá , takže můj osobní cíl zůstává - skončit do desátého místa . "
Důvodem ke skromnosti je bezpochyby odchod útočníka Obajdina do německého Frankfurtu na půlroční hostování , díky němuž se klubová pokladna sice postupně naplní 250000 marek , ale možná ubyde gólů v sítích soupeřů .
Nahradit nejlepšího ligového střelce Obajdina ( spolu s žižkovským Krejčíkem dal na podzim 10 gólů ) by měl Zákostelský z Benešova .
" Zatím gól dal skoro v každém přípravném zápase , " chválí liberecký trenér Zákostelského , ale současně prorokuje , že bez Obajdina bude mít mužstvo těžký život : " Obajdin je výjimečný střelec , Zákostelský řadu šancí zahodí a je svou vysokou postavou zcela jiný typ .
Změníme proto systém hry , místo brejků se budeme pokoušet o nátlakovou hru . "
Liberec je se zimní přestávkou spokojen .
Po tvrdé kondiční přípravě na lyžařských běžkách , což manažer Prokopec označuje humorně za " tradiční Petrželovy lázně " přišla odměna v podobě druhého místa na pražském turnaji Coca Cola Cup .
Skutečnou formu mužstva , které své domácí zápasy bude nadále hrát na Městském stadiónu , však prověří až liga .
Podzimní bilance Liberce : 4 . místo , 9 výher , 2 remízy , 4 prohry , skóre 24 : 17 , 29 bodů .
Přišli : Zákostelský ( Benešov ) .
Odešli : Obajdin ( hostování ve Frankfurtu ) , Hauzner , Culek ( oba před uzavřením hostování v Benešově ) , Rampáček ( před uzavřením hostování v Teplicích ) .
Srníček čtvrtfinalistou
Londýn -
Nejstarší světová fotbalová soutěž - Anglický pohár - dospěla o víkendu už do čtvrtfinále a mezi osmi nejlepšími kluby bude mít díky Pavlu Srníčkovi zastoupení i Česká republika .
Newcastle se takhle daleko probojoval poprvé po sedmnácti letech a výhra nad Manchesterem City 3 : 1 je pro svěřence trenéra Keegana hojivou mastí na rány , jež v poslední době utrpěli v lize .
Cantonu teď čeká nepříjemný týden
Manchester -
Erica Cantonu , francouzského fotbalového reprezentanta a hráče Manchesteru United , čeká v tomto týdnu velmi nepříjemný program .
Po včerejším návratu z dovolené musí v nejbližších dnech na výslech na policii , v pátek se pak bude zpovídat před disciplinární komisí Anglické fotbalové asociace .
Důvodem je Cantonův výstřelek v prvoligovém utkání s Crystal Palace koncem ledna , kdy asijským bojovým uměním napadl fanouška soupeře poté , co po vyloučení odcházel do kabin a stal se terčem urážlivých výroků .
Stoleté výročí autora Duchovní revoluce
Výstavu o životě a díle Přemysla Pittra ( 1895 - 1976 ) připravuje Pedagogické muzeum J . A . Komenského v Praze .
Připomene tak sto let od narození tohoto významného sociálního pedagoga , humanisty a evangelického myslitele .
Toto jubileum ( připadá na 21 . června ) bylo zařazeno na seznam světových kulturních výročí UNESCO .
Jméno Přemysla Pittra je spojeno se založením a výchovnou činností Milíčova domu v Praze na Žižkově , s činností v protiválečných organizacích , se záchranou židovských ( a po porážce nacismu také německých ) dětí strádajících v koncentračních a internačních táborech .
Na počátku padesátých let emigroval , později působil v Německu a ve Švýcarsku .
Pedagogické muzeum J . A . Komenského uspořádalo již před dvěma roky mezinárodní seminář o Pittrově díle a osudech .
Připravilo z této konference také sborník , a to mimo jiné ve spolupráci s Nadací Přemysla Pittra a Olgy Fierzové v Praze .
Tato nadace nyní v nakladatelství Kalich vydá Pittrovu knihu Duchovní revoluce v srdci Evropy , soubor portrétů významných postav českých duchovních dějin od sv . Václava po T . G . Masaryka .
Jde o přetisk edice z exilového curyšského nakladatelství Konfrontace ( 1974 ) .
Již předtím kniha vyšla německy ( 1968 ) .
Připravovaná výstava o Přemyslu Pittrovi bude zahájena 28 . března a záštitu nad ní převzal prezident Václav Havel .
Nemocným chybějí podmínky pro důstojný život
Při stylizaci zásad zákona o sociální pomoci by vláda a poslanci neměli zapomenout na okolnost , že ani oni nejsou nesmrtelní a že se jednou dostanou do situace , ve které se dnes nacházím já i statisíce mých spolupacientů .
Dokud jsem pracoval , měl jsem vůči svému státu řadu povinností .
Stejně tak ale má tento stát povinnost vůči mně .
Síla jakéhokoliv státního zřízení se nehodnotí podle toho , do jakých politických či ekonomických mezinárodních svazků se mu podaří vstoupit , nýbrž podle toho , jak se stará o nejubožejší ze svých ubohých .
Z vlastní zkušenosti mohu potvrdit , že stačí jen docela málo , aby byl člověk , který celý život tvrdě pracoval a platil daně i pojištění , uvržen do nelidské sociální tísně .
Pro mne samého je např . nepochopitelné , že to , že člověk onemocněl rakovinou , stačí k tomu , aby byl okamžitě sociálně i fyzicky likvidován .
Nemocenské dávky jsou směšnou částí jeho bývalé mzdy .
Od chvíle , kdy ví , že jeho čas tady na Zemi je omezen , kdy má navíc zvýšené nároky na životosprávu , je mu snížen příjem , zatímco výdaje se několikrát zvýší .
Možná , že ti , kdo zasedají v kožených klubovkách a jezdí drahými auty , uvažují docela jinak .
Nechápu ale , že zákon může předpokládat , že 2000 Kč , mimochodem suma menší než životní minimum , bude stačit osobě , která bude pečovat o nemocného člena rodiny .
Přitom se mu bude muset věnovat čtyřiadvacet hodin denně , bez možnosti přivýdělku nebo jiného příjmu .
Takový zákon směřuje k tomu , že těžce choří lidé zůstanou bez pomoci .
Jako malý a bezejmenný občan této země cítím také stud např . nad tím , že desetitisíce našich zdravotnických pracovníků v našem vcelku vyspělém zdravotnictví doslova živoří v nedůstojných sociálních podmínkách za nedůstojné platy .
Když pak uvážím , že z přebytku téměř dvanácti miliard nedostalo zdravotnictví ani korunu , je mi z toho nanic .
Přitom je jasné , že téměř všichni půjdeme jednou do nemocnice umřít .
Připouštím , že zatímco moji přátelé a kolegové umírali za ušmudlanými bílými plentami v přeplněných pokojích , je možné , že vládní činitelé a poslanci stráví třeba své poslední okamžiky v luxusním pokoji se zvláštní obsluhou , barevným televizorem a palmou .
Jenže pak už to i jim bude pravděpodobně úplně jedno .
Teď by měli pomýšlet na takové předpisy , které by nám umožnily důstojně stonat a důstojně skonat .
Víc už toho na tomto světě udělat nestačíme .
Prosím , aby čtenáři omluvili i nadále mou anonymitu , neboť se mi nejedná o vzbuzení soucitu .
Dopis pro redakci podepisuji plným jménem .
Weiss v Popradu uspěl
Komentář
Loňské předčasné parlamentní volby znamenaly kromě třetího návratu Vladimíra Mečiara i první viditelnou porážku Strany demokratické levice ( SDL ) , strany , která se na rozdíl od českých komunistů odvážila po listopadových změnách roku 1989 odhodit komunismus ze svého názvu a vydat se na složitou cestu transformace v moderní levicovou stranu .
Pod vedením Petra Weisse se stala z postkomunistické SDL po volbách v roce 1992 druhá nejsilnější parlamentní strana na Slovensku , které bylo během období druhé Mečiarovy vlády nejednou vyčítáno lavírování mezi opozicí a koalicí .
Role SDL , jazýčku na slovenských politických vahách , se plně projevila při druhém Mečiarově pádu .
Tehdejší rozhodnutí , vstup do Moravčíkovy vlády široké koalice , účinkování v ní a nešťastně uzavřená volební koalice však přinesly po čtyřech letech úspěchů těžkou ránu .
Namísto plánovaného volebního vítězství se SDL dostala do parlamentu jen s odřenýma ušima , o pouhé čtyři desetiny procenta .
Pozorovatelé proto avizovali na povolební sjezd strany , který se konal o víkendu v Popradu , stínání hlav .
Ještě před začátkem dostal sjezd podtitul personální .
Kromě výměny osobností v čele strany se očekával boj o další směřování SDL a zejména profilaci vztahu k nejsilnějšímu slovenskému subjektu , Hnutí za demokratické Slovensko .
Ortodoxní část členské základny vyčítala Weissovu vedení koalici s pravicovým Křesťanskodemokratickým hnutím a připisovala mu vinu za odliv části členské základny směrem k Sdružení dělníků Jána Ľuptáka , kdysi člena SDL .
Nespokojenost této části členské základny vzrostla i po zahájení čistek na úrovni okresní státní správy , kdy často komunisté z vládní koalice nahrazují komunisty z SDL .
Vztah SDL k HZDS se proto stal pro mnohé členy základní programovou otázkou strany .
V tomto duchu se odehrály i volby nového vedení .
Na funkci předsedy kandidoval jako hlavní protivník Petra Weisse Ľubomír Fogaš , který se stal symbolem užší spolupráce s HZDS .
Třetím kandidátem na post předsedy byl Milan Ftáčnik , kterého pozorovatelé označovali jako Weissovu " dvojku " .
Z nejednoznačné sjezdové diskuse se nikdo neodvažoval odhadnout výsledek volby , většina novinářů čekala rozhodnutí až v druhém kole .
Výsledek byl malým překvapením , se značným náskokem a poměrem dva ku jedné vyhrál staronový předseda Peter Weiss .
Podobně dopadla i volba nových místopředsedů , kteří jsou , kromě Pavla Kanise , všichni považováni za Weissovi stoupence .
Výsledek volby předsedy na pozadí vztahu SDL a HZDS se odrazil i na volbě místopředsedy pro ekonomiku .
Největší kritik Weissovy politiky exministr hospodářství Peter Magvaši , který je znám svým velmi dobrým vztahem k současnému ministru hospodářství Mečiarovy vlády Duckému , byl totálně poražen bývalou vicepremiérkou Moravčíkovy vlády Brigitou Schmögnerovou , která je někdy s nadsázkou označována za slovenského Klause .
Střet dvou politických přístupů se projevil i v ekonomické poloze .
V SDL zvítězili proreformně naladění politici , vyznávající evropské levicové hodnoty .
Potvrzen byl dlouhodobý cíl Weissova politického snažení zařadit SDL do Socialistické internacionály .
Přestože je výsledek sjezdu pro Weissovo křídlo povzbuzující , objevily se hned po jeho skončení obavy z dalšího osudu SDL .
V posledních průzkumech se SDL přiblížila pětiprocentní hranici volitelnosti a nejbližší týdny ukáží , jak zareaguje na výsledek sjezdu členská základna .
Dá se očekávat , že část ortodoxních komunistů bude následovat své kolegy , kteří již před sjezdem přešli z SDL ke Sdružení dělníků .
Přestože poražené Fogašovo křídlo vyjádřilo zájem na jednotě strany , není rovněž jisté , zda se SDL nerozštěpí , stejná je i otázka v případě poslaneckého klubu .
Jedním z netrpělivých pozorovatelů popradského sjezdu SDL byl i Vladimír Mečiar , který by si vítězstvím fogašovců upevnil svou pozici .
V opačném případě se hovořilo o radikalizaci postupu HZDS , jehož součástí by mohlo být i vyloučení poslanců Demokratické unie , odvolání prezidenta a změna ústavního režimu .
Krátce
Šance na vytvoření nové vlády jsou šedesátiprocentní .
Pokud však nebude možné sestavit nový kabinet , bude řešením situace rozhodnutí parlamentu o rozpuštění , řekl včera v rozhovoru pro rozhlas maršálek Sejmu a kandidát na funkci premiéra Józef Oleksy .
Jihokorejský prezident Kim Jong - sam opakoval rozkaz armádě udržovat stav nejvyšší bdělosti vůči vojenským krokům KLDR , která , jak prezident varoval , dál stupňuje svoji útočnou sílu .
Závěry prezidenta vycházejí z výroční zprávy ministerstva obrany , která konstatuje , že zatímco se na Korejském poloostrově snížilo nukleární napětí , konvenční síla KLDR vzrostla .
Spojené státy se obrátily na spojence v Severoatlantické alianci , aby podpořili úsilí Washingtonu o nové sblížení s Moskvou .
Uvažované rozšíření aliance směrem na východ má být vyváženo těsnějšími kontakty s Ruskem .
Patnáct obětí si vyžádaly boje mezi zemědělci a kočovníky , k nimž došlo na severovýchodě Nigérie .
Dvacet lidí je pohřešováno a na třicet domů bylo vypáleno .
Nepokoje začaly , když skupina nomádů zahnala svůj dobytek , aby se napásl na soukromém poli .
K boji s " protisingapurskými " názory hodlá Singapur využít i světovou počítačovou síť Internet , která má více než 20 miliónů uživatelů .
Jak oznámil singapurský ministr informací a umění George Yeo , Singapur hodlá v březnu prostřednictvím Internetu zveřejnit rozsáhlou oficiální databázi Infomap .
Nový soustředěný útok proti povstalecké základně Komura včera zahájila barmská armáda .
Je to poslední velká bašta bouřících se Karenů na hranicích země .
Armáda dobývá základnu od poloviny prosince , ale stále ještě neprolomila její obranu .
Pomoc pro JAR ve výši 48.5 miliónu dolarů podepsal v Kapském Městě švédský premiér I . Carlsson , který je v Jihoafrické republice na návštěvě .
Zároveň slíbil , že jeho země bude dále podporovat přechod JAR k demokracii .
Demisi po nedělním rozpuštění své Sociálnědemokratické strany ( SHP ) podali včera ministři této strany .
SHP se spojila s opoziční Lidovou republikánskou stranou ( CHP ) .
O nutnosti zachovat sankce uvalené na Irák po jeho vpádu do Kuvajtu v roce 1990 jednal včera v Paříži kuvajtský ministr zahraničí šajch Sabah Ahmad Džábir Sabah s francouzským ministrem obrany Francoisem Léotardem .
Sabah podniká turné po pěti evropských zemích .
Po dnešním setkání s ministrem zahraničí Alainem Juppém odcestuje šéf kuvajtské diplomacie do Británie .
Vietnamská vláda včera zrušila na tento týden plánované jednání o smlouvě o návratu 40000 Vietnamců žijících v Německu .
Potvrdil to mluvčí německého ministerstva vnitra v Bonnu .
Podle dostupných informací souvisí tento krok vietnamské vlády s pátečním nezdarem jednání o německé rozvojové pomoci této zemi jihovýchodní Asie .
Ke 30 dnům vězení odsoudil včera soud ve městě Tetovo na severozápadě Makedonie sedm etnických Albánců , kteří se minulý pátek zúčastnili potyček mezi policií a příslušníky albánské menšiny , při nich jeden člověk přišel o život a 28 lidí bylo zraněno .
Ke střetu došlo poté , co asi 200 Albánců napadlo kamením policisty , kteří obklíčili budovu oficiálně nepovolené albánské univerzity .
Miliardu franků CFA poskytne Francie své bývalé kolonii Čadu , aby jí pomohla zorganizovat svobodné a spravedlivé volby .
Po jednání s čadským prezidentem Idrissem Débym to včera oznámil francouzský ministr pro spolupráci Bernard Debré .
120 . narozeniny dnes oslaví Jeanne Calmentová z jihofrancouzského Arles .
Pamatuje se na Vincenta van Gogha , který " byl ohavný a páchl alkoholem " , i na začátky němého filmu a je pořád samá legrace .
" V životě jsem měla jen jednu vrásku a na té si sedím , " žertuje , ačkoli už neslyší , sotva vidí a pohybuje se na kolečkovém křesle .
Další obvinění v kauze Marty Chadimové
Soudní síň
Praha -
Kauzu Marty Chadimové začal včera znovu projednávat Městský soud v Praze .
Hlavní řízení se opakuje , protože jeden z přísedících nebyl loni zvolen do své funkce .
Předseda senátu Michal Hodoušek oznámil , že soud se bude mimo původní obžaloby zabývat ještě jedním podezřením z trestné činnosti .
To se týká padělání pozemkové knihy v souvislosti s vlastnictvím domu v Praze 7 v Čechově ulici .
Touto věcí se měl senát zabývat již v listopadu , tehdy však M . Chadimová onemocněla .
V pozemkových knihách je u tohoto domu jako vlastník zapsán otec M . Chadimové .
Státní zástupkyně přednesla žalobu , která viní Chadimovou z padělání veřejných listin a z podvodu , jehož cílem bylo restituovat nemovitosti na Hradčanech a na Strahově v celkové hodnotě asi 43 miliónů Kč .
Chadimová je také obžalována z maření výkonu úředního rozhodnutí , protože nerespektovala usnesení soudu o zajištění domu na pražském Loretánském náměstí a dále ho pronajímala .
Mimoto měla podvodně vylákat starožitný nábytek z fary v Kájově na Českokrumlovsku v ceně kolem 80000 korun .
Žaloba ji viní z trestné činnosti , za kterou může být pachatel potrestán vězením na pět až dvanáct let .
Obžalovaná včera řekla , že se necítí být vinna a odmítla rovněž , že by měla cokoli společného s trestnou činností související s domem v Čechově ulici .
Protože odmítla vypovídat , soudce přečetl její výpovědi z vyšetřování a z loňského soudního řízení .
Proces by měl trvat do 31 . března .
Premiér připouští , že ve státní správě letos přibude 670 úředníků
Praha -
O 670 pracovníků se letos zvýší počet pracovních míst všech ústředně řízených rozpočtových organizací , včetně orgánů a organizací státní správy .
V odpovědi na interpelaci poslance Františka Kačenky ( ČMUS ) to připustil premiér Václav Klaus .
Nárůst však nepovažuje za výrazný a živelný .
Je prý kompenzován výrazným snižováním pracovních míst v rámci všech ústředně řízených rozpočtových organizací , kde probíhá útlum nebo rušení činností .
Klaus dále konstatuje , že je třeba si také uvědomit , že v důsledku ekonomické a společenské transformace bylo nezbytné založit nové organizace státní správy nebo některé činnosti podstatně rozšířit , například územně finanční orgány , katastrální úřady , úřady práce a sociálního zabezpečení .
V příloze odpovědi premiér uvádí přesné počty míst , která jednotlivým orgánům a organizacím přibudou či ubudou .
Mj . o 280 pracovních míst přijde resort zemědělství a o dalších 580 Státní veterinární správa a zkušební ústav zemědělský , zatímco u Úřadu vlády se jejich počet zvýší o 138 .
Nejvíce míst , a to přes 1400 , přibude ministerstvu financí rozšířením územních finančních orgánů a celní správy , 818 míst si vyžádají katastrální úřady , 588 ministerstvo spravedlnosti , s dalšími 81 místy se počítá na sedmi našich nových zastupitelských úřadech a konzulátech .
Znamená to , že v rozpočtových organizacích bude letos pracovat 421 tisíc lidí , tedy o 670 více než loni .
Na Kačenkův dotaz , kolika důstojníků armády se dotkne plánované snižování počtu tabulkových míst vojáků z povolání , Klaus odpověděl , že k poslednímu prosincovému dni měla armáda 30415 vojáků z povolání , ačkoli jich bylo plánováno o 1500 více .
Vzhledem k žádostem o propuštění ze služebního poměru při dovršení věkové hranice a k organizačním změnám se předpokládá , říká Klaus , že letos se počet vojáků z povolání sníží o tři tisíce .
Podle tabulek mírových počtů Armády ČR by však k letošnímu 31 . prosinci mělo být v armádě 32 tisíc vojáků z povolání .
Lékaři z ortopedie a chirurgie prý dostanou za zákroky méně peněz
Praha -
Nový seznam výkonů a léků , nahrazení části akutních lůžek lůžky ošetřovatelskými a zvýšená úhrada ošetřovacího dne v nemocnicích by měly být prvními " razantními " kroky reformy zdravotnictví .
Uvedl to včera resortní ministr Luděk Rubáš .
Již v neděli na sjezdu lékařů ministr řekl , že nyní bude třeba uskutečnit některé bolestivé kroky .
Nevýraznost dosavadních kroků ministerstva zdůvodnil snahou o klidný průběh politické a ekonomické reformy .
Nový seznam výkonů podle něj povede ke snížení úhrad za zákroky v dosud nadhodnocených oborech , jako je například ortopedie a chirurgie .
Pacienti , kromě dětí , musejí počítat s tím , že již od července budou platit v nemocnicích 55 korun denně za hotelové služby ( jídlo , stlaní ) .
Podle Rubáše je to ve světě běžné .
Nemocnice by měly dostat více peněz také díky zvýšené úhradě za ošetřovací den .
Tu ministr slibuje již od dubna a potřebnou miliardu hodlá získat například omezením správních nákladů pojišťoven .
Ministerstvo chce také konečně prosadit snížení počtu drahých akutních lůžek .
Rubáš očekává , že asi 25 % lůžek u normálních a 10 % u fakultních nemocnic by mělo být proměněno v ošetřovatelská .
Rubáš před časem řekl , že kvůli tomu budou zřejmě muset opustit nemocnice nadbyteční lékaři .
Určitá nezaměstnanost by se však měla stát stimulem kvality , míní .
Nemocnicím , které zároveň přijmou princip sestupné sazby , kdy budou na lůžko dostávat s prodlužující se délkou pobytu pacienta stále méně peněz , dá prý stát na ošetřovatelská lůžka dotaci .
Rubáš také nabídl lékařům , že jim zašle aktualizovanou ministerskou koncepci dalšího vývoje zdravotnictví , kterou loni schválila vláda .
Zároveň jim však vytkl , že příliš spoléhají na stát .
Ten podle něj může pouze určit podmínky , za kterých budou lékaři pracovat .
Nemůže však prý dávat životní perspektivu všem , kdo jsou zaměstnáni ve zdravotnictví .
Jako příklad ministr uvedl , že napříště by o platech lékařů neměl rozhodovat stát , ale manažeři zdravotnických zařízení .
Již v roce 1996 nebudou zřejmě lékaři závislí pouze na tom , kolik provedou výkonů , ale budou placeni také podle počtu svých pacientů .
Stehlíkova Poldi hospodařila loni se ztrátou 834 miliónů korun
Kladno -
Kladenská ocelářská společnost Poldi Ocel zaznamenala od ledna do listopadu 1994 ztrátu 834 milióny Kč .
Její šéf Vladimír Stehlík tento údaj včera potvrdil a označil jej za úspěch .
Na své včerejší tiskové konferenci Stehlík hovořil bez přestání více než dvě hodiny .
Řekl , že Poldi má nyní potvrzené objednávky v hodnotě 1.1 miliardy korun .
Hrubý zisk přitom odhadl na 24 procent z uvedené částky , to jest asi na 250 miliónů korun .
Podle informací LN přitom společnost jen na výplaty pro své zaměstnance potřebuje měsíčně 50 až 80 miliónů korun .
Stehlík dále popřel informaci , podle níž jeho společnost dluží Energetickému centru v Kladně ( ECK ) 300 miliónů korun za dodávky tepla , což tisku sdělil ekonomický šéf ECK Jaroslav Ibl .
Šéf Poldi odhadl závazky vůči Centru na 220 miliónů korun .
Všechny informace o hospodaření Poldi Ocel by měly být podle Stehlíka od nynějška přísně utajeny .
Šéf Poldi tak reagoval na zveřejnění dokumentu , který vypracovala auditorská firma Coopers & Lybrand .
Oznámila v něm , že nemůže provést audit hospodaření Poldi Ocel podle mezinárodních standardů , protože nemá k dispozici potřebné dokumenty .
Auditorská firma také zpochybnila možnost , že by Poldi Ocel mohla ve své činnosti pokračovat jako prosperující podnik .
Valná hromada Koospolu odložena
Praha -
Mimořádná valná hromada akciové společnosti Koospol byla podle tiskového mluvčího společnosti odložena až na 14 . března .
Hlavním projednávaným bodem bude sanace nebo likvidace .
Hospodářské výsledky z loňského roku budou zveřejněny až po březnové valné hromadě .
V roce 1993 skončilo hospodaření Koospolu ztrátou 269 miliónů korun .
Ztráta vznikla v důsledku vytvoření rezervy na pohledávky po lhůtě splatnosti ve výši 471 miliónů Kč .
Obrat skupiny Koospolu , která zahrnovala v roce 1993 kolem 30 společností registrovaných v ČR i zahraničí , dosáhl 6066 miliardy Kč .
Česká ekonomika v čele středoevropského peletonu
Ještě před rokem nevěřili někteří pozorovatelé doma i v zahraničí tomu , že se tranzitní ekonomiky zemí střední a východní Evropy ocitnou v dohledné době na dráze dlouhodobého a vyváženého růstu .
Pravda , Poláci se mohli , na rozdíl od svých ostatních kolegů bývalého bloku , již od roku 1992 pochlubit přírůstkem hrubého národního produktu ( HDP ) .
Avšak právě Polsko trpělo více než jiné země dědictvím hlubokého propadu svého hospodářství z konce sedmdesátých a počátku osmdesátých let .
A navíc má polská ekonomika co dohánět , vždyť tamní hrubý domácí produkt na obyvatele byl v roce 1990 téměř o polovinu nižší ve srovnání s českým HDP a o více než čtvrtinu ve srovnání s maďarským .
Podívejme se podrobněji na hospodářský vývoj čtyř tranzitních středoevropských zemí , dosažený v uplynulých dvou letech .
Již na první pohled je zřejmé , že rok 1994 signalizoval obrat , vyvracející pesimistické prognózy expertů ( ponecháváme stranou země jihovýchodní Evropy a státy , vzniklé na území bývalého Sovětského svazu , jejichž ekonomiky se nacházejí stále ještě v transformační krizi ) .
Ve srovnávací tabulce sledujeme indikátory , tvořící cílový ( " magický " ) čtyřúhelník hospodářské politiky v tržních ekonomikách , t . j . růst , zaměstnanost , vývoj cen a vnější rovnováhu .
Dlouholeté zkušenosti vyspělých zemí Západu nás poučují o tom , že trvalého růstu lze dosáhnout jedině za předpokladu zachování vnitřní a vnější rovnováhy : stabilní cenové úrovně , vyrovnané platební bilance ( krátkodobě pak jejího vyrovnaného běžného účtu ) .
A právě po této stránce je Česká republika , jak ukazuje tabulka , v čele peletonu .
To je také jedna z příčin , proč někteří renomovaní prognostici na Západě předpovídají pro další léta poměrně vysoká tempa růstu českého HDP , zatímco prognózy pro ostatní země jsou méně optimistické .
Předpokládají totiž , že restriktivní hospodářská politika , směřující v Polsku ke snížení vysoké míry inflace a v Maďarsku k překonání deficitu běžného účtu , vyplývajícího především ze schodkové obchodní bilance , povede ke zpomalení růstu .
Slovensko dosáhlo v uplynulém roce příznivějších výsledků , než se v odborných kruzích očekávalo .
Stalo se tak v neposlední řadě v důsledku expanze vývozu při ochranných opatřeních na straně dovozu .
Nutné upuštění od protekcionismu , nemá - li tento vyvolat odvetná opatření s nedozírnými následky , a omezenou konkurenceschopnost slovenského exportu však pokládají někteří experti za překážku budoucího vyrovnaného růstu .
Důležité poučení z vývoje tržních ekonomik spočívá též ve skutečnosti , že některé žádoucí procesy jsou realizovány snáze při zachování růstu HDP .
Typickými příklady je zvyšování produktivity práce a přizpůsobování struktury měnící se poptávce , jakož i inovačním možnostem , které jsou sotva realizovatelné v podmínkách stagnace či recese .
Podobně lze uskutečnit přerozdělování s ohledem na sociální měřítka spíše , je - li k dispozici větší koláč , než je tomu při zachováni či dokonce zmenšení jeho objemu .
Vycházíme - li z poznání prvořadého významu trvalého růstu , pak vzniká na pozadí dosavadních , zejména makroekonomicky měřených úspěchů , jichž bylo v České republice dosaženo , otázka , zda a případně nakolik je zabezpečen trvalejší růst národního hospodářství .
Jistě , stabilita vnitřní a vnější vytváří příznivý předpoklad pro dosažení tohoto cíle .
Není však výhrada , že totiž vztahy na úrovni mikroekonomiky nejsou zdaleka uspokojivé , a že stále ještě zabraňují a budou bránit i v budoucnu efektivnímu růstu , oprávněná ?
Proti těmto kritickým hlasům stojí argument , vyslovený našimi vedoucími stratégy transformace , že úspěšný vývoj makroekonomiky není možný bez vytváření předpokladů v mikroekonomické oblasti , a že tudíž lze hodnotit kladně i proběhlé resp . probíhající procesy na úrovni podniků .
Mám za to , že tato argumentace platí jen v delším čase , a že tudíž ještě není zcela vyhráno .
Mnohé naznačuje , že mikroekonomické mechanismy zatím plně nefungují .
Tyto heslovité poznámky to osvětlují : produktivita práce se zvyšuje , avšak je stále nízká ;
odvětvová struktura se sice mění , ale mikrostruktura - změny výrobních programů , likvidace neefektivních provozů , přizpůsobivost směrem ke vnějším trhům , pružná alokace vstupů atp . - se mění jen velmi pomalu ;
finanční disciplína , etika podnikání , vztahy mezi podnikateli a zaměstnanci - to jsou oblasti , kde zdaleka není dosaženo úrovně , obvyklé v rozvinutých tržních systémech .
Kladné výsledky , jichž Česká republika dosáhla při překonání transformační recese , jsou nesporné .
Stát v čele peletonu je však nejen ctí , ale zároveň i závazkem .
Jde o to , zaměřit úsilí na překonání zde naznačených slabých míst , abychom docílenou pozici udrželi a upevnili .
Odškodnění
PRAHA -
Federální vláda na svém mimořádném zasedání 19 . prosince schválila zásady pro odškodňování pozůstalých po obětech vstupu , pobytu a odchodu sovětských vojsk a občanů poškozených v této souvislosti na zdraví .
V zásadách se mj . píše , že žádost o odškodnění je třeba uplatnit u Úřadu pro řešení důsledků pobytu do 30 . dubna 1992 .
Doplňující doklady lze předkládat i po tomto termínu .
Adresa Úřadu pro řešení důsledků pobytu sovětských vojsk na území ČSFR je Slezská 9 , 120 29 Praha 2 .
Celostátní pátrání
HOLEŠOV ( mlp ) -
" Pachatelé museli být nejméně dva a alespoň jeden z nich měl dobrý přehled o vnitřní organizaci školy , " konstatoval na včerejší tiskové konferenci npor . Zdeněk Krejčí z Krajského odboru vyšetřování v souvislosti s krádeží zbraní v Holešově .
Po pachatelích bylo vyhlášeno celostátní pátrání .
Kriminalisté dosud rozpracovali pět různých verzí případu , to však neznamená , že některá z nich povede k cíli .
Objekt školy v době krádeže zabezpečovaly dvě dvoučlenné hlídky , není rovněž jasné , nakolik bylo funkční signalizační zařízení .
Policisté prověřují i absolventy a zaměstnance školy .
Cena všech odcizených zbraní přesahuje sto tisíc korun , na černém trhu však za ně mohou pachatelé utržit až desetkrát více .
Lze předpokládat , že o zbraně by mohl být značný zájem také v zahraničí , například v Jugoslávii .
Ruská federace pokračuje v realizaci mezinárodních práv a závazků bývalého SSSR .
Nótu v tomto smyslu odevzdal včera náměstkovi ministra zahraničních věcí ČSFR Martinu Paloušovi , v zastoupení ministra , velvyslanec Ruské federace Alexandr Lebeděv .
Velvyslanectví v Praze zastupuje Rusko a nadále bude nazýváno " Velvyslanectví Ruské federace v České a Slovenské Federativní Republice " .
Připomínka
Před pěti lety , krátce po vánocích , zemřela dr . Gertruda Sekaninová - Čakrtová .
Vzácný člověk , který odporoval bezpráví bez ohledu na osobní důsledky .
Účastnila se protifašistického odboje , byla internována v Terezíně , krátce i v Osvětimi a pak v koncentračním táboře u Vratislavi , odkud při transportu uprchla .
Po osvobození vstoupila do diplomatických služeb .
Po pětadvaceti letech patřila mezi první signatáře Charty 77 .
V říjnu 1968 odmítla s třemi poslanci Národního shromáždění souhlasit s vynucenou smlouvou o dočasném pobytu sovětských vojsk .
Vyloučili ji z KSČ a zbavili poslaneckého mandátu .
Jako zakládající členka VONSu se účastnila soudů s disidenty , navštěvovala jejich rodiny a děti , podávala podněty ke stíhání nezákonného jednání StB .
Sama byla vyslýchána , zadržována .
Měsíc před smrtí se rozhořčeným dopisem ohradila proti denunciaci Václava Havla a jeho rodiny v Rudém právu .
To byl její poslední veřejný protest .
( ep )
Ve věznici klid
OSTRAVA -
Klidně proběhly vánoční svátky v Útvaru nápravné výchovy v Ostravě - Heřmanicích , kde si odpykává své tresty 640 odsouzených .
Na Štědrý den v poledne mezi ně přišli manželé Katiovi z Nizozemska , kteří v Ostravě zastupují Armádu spásy , a předali jim balíčky s cukrovím a drobnými hygienickými potřebami .
Nábožensky založení odsouzení se mohli zúčastnit bohoslužeb .
ALŽÍRSKO PO VOLBÁCH
Fundamentalisté
ALŽÍR -
Islámská fronta spásy ( IFS ) dosáhla vítězství ve čtvrtečních parlamentních volbách v Alžírsku .
Podle dílčích předběžných výsledků získala v prvním kole 167 míst ( 81 procent mandátů ) v 430 členném parlamentu .
Ministr vnitra Larbí Belchír včera oznámil , že podle dosud známých výsledků z 386 volebních obvodů bylo v prvním kole voleb rozděleno 206 poslaneckých mandátů mezi kandidáty , kteří získali nadpoloviční většinu hlasů .
Fundamentalistická IFS získala 167 mandátů ( 81 procent ) , Fronta socialistických sil 20 mandátů v oblastech obývaných převážně berberskou menšinou a vládnoucí Fronta národního osvobození 16 mandátů .
Tři místa získali nezávislí kandidáti .
USA -
LIBYE
Sankce platí
WASHINGTON -
Prezident Spojených států George Bush se rozhodl ponechat v platnosti hospodářské sankce proti Libyi , protože vláda Muamara Kaddáfího pokračuje v podpoře mezinárodního terorismu .
V dopise zaslaném Sněmovně reprezentantů a Senátu Bush uvedl , že krize mezi Spojenými státy a Libyí , která vedla k tomu , že v lednu 1986 tehdejší prezident Ronald Reagan vyhlásil proti Libyi sankce , " nebyla vyřešena " .
V neděli bude postupovat teplá fronta přes severozápadní Evropu k jihovýchodu a ovlivní počasí u nás .
V ČR bude zpočátku oblačno , od severozápadu a severu až zataženo se sněžením , které bude v nížinách přecházet v déšť se sněhem nebo déšť .
Nejnižší noční teploty 0 až minus 4 st . , na jihu a jihovýchodě minus 2 až minus 6 st . , nejvyšší denní teploty 0 až 4 st . C .
V pondělí očekáváme od severu přechod studené fronty .
V ČR bude polojasno , od severu postupně oblačno až zataženo s přeháňkami deště se sněhem , na horách sněžení .
Nejnižší noční teploty kolem 0 , na sněhové pokrývce do minus 4 st . , nejvyšší denní teploty 0 až 4 st . C .
V neděli a v pondělí bude v SR velká oblačnost až zataženo a časem sněžení , na jihozápadě déšť se sněhem .
Noční teploty -5 až -9 st . C , v pondělí -1 až -5 st . C , denní teploty -4 až 0 st . C , na jihozápadě kolem 2 st . C .
V neděli vychází Slunce v 7.58 h a zapadá v 16.05 h .
Měsíc vychází v 1.31 h a zapadá v 11.41 h .
Kdo zapálí oheň ?
ALBERTVILLE -
Kdo zapálí 8 . února příštího roku při ZOH v Albertville olympijský oheň ?
Pořadatelé prohlašují , že jméno osoby bude prozrazeno až 48 hodin před slavnostním zahájením , přesto už se něco vyneslo .
Jean - Claude Killy tvrdí , že posledním členem olympijské štafety by měl být sedmnáctiletý Nicolas Matern , jehož tvář viděl před šesti roky celý svět na videokazetách , propagujících Albertville .
Dalším kandidátem je Bertrand Roche .
Pochází z údolí Maurienne v Savojských Alpách , kde se nebude konat žádná z olympijských soutěží , takže by se jednalo o malou splátku obyvatelům .
První africká
PAŘÍŽ -
Po přepravě přes Středozemní moře absolvovali účastníci Rallye Paříž - Kapské Město první etapu po africkém kontinentě , která vedla z Misratahu do Sirtu a měřila 651 km , z čehož 204 km byla dlouhá rychlostní zkouška .
Výsledky kamiónů agentury nevydaly .
PAVEL TIGRID PRO LN
Konec proroků , aneb všechno je ( trochu ) jinak
Sotva se najde národ , který by tak sveřepě a soustavně pochyboval o sobě , jako Češi .
Takže zákonitě , vzápětí po nově ( a nečekaně snadno ) znovunabyté svobodě zase propadli tomuto sklonu k sebemrskačství ( " přehnaný historismus " tomu říkal Masaryk ) .
Na důkaz stačí namátkou zapnout televizor nebo rádio , začíst se do novin nejrůznějších odstínů a úrovní , aby se po několika minutách či řádkách narazilo na plačtivý nářek nad tím , jací opravdu jsme !
Takže vlastně , proč se vůbec namáhat , když je to z dějinně osudového hlediska marné a tedy zbytečné ? !
Zamyšlení Pavla Tigrida nad uplynulým rokem najdete na straně 11
JEDNÁNÍ NA NEJISTÉ PŮDĚ
Po výbuchu lidových nepokojů v Kambodži byla zahájena schůzka Nejvyšší rady
strana 5
ZDRAVOTNICTVÍ V ROCE NULA
Kdo se bude léčit " zadarmo " a kdo " za peníze " ?
strana 9
PAVEL TIGRID -
KONEC PROROKŮ , ANEB VŠECHNO JE JINAK
strana 11
HEREČKA JAROSLAVA POKORNÁ přivítala novináře jako první návštěvníky LABYRINTU - uměleckého centra , v které se promění bývalé Realistické divadlo při divadelní vernisáži 9 . ledna 1992 .
V prostorách , jejichž rekonstrukce trvala od roku 1980 , přibude i divadelní studio ve sklepních prostorách , počítá se zde s vystupováním mimopražských souborů , hudebními středami , vznikem dětského studia a mnoha dalšími kulturními aktivitami .
( zat )
Foto Ondřej Němec - LN
NOVÁ STRANA NA MORAVĚ
Bojová fronta
BRNO ( fsch , mlp ) -
Mnoho slov už bylo napsáno o tom , že " listopadová občanská jednota " už dávno patří historii a že celá naše politická scéna je rozdrobena na desítky , ne - li stovky stran a straniček nejprotichůdnějších možných zájmů .
Jak vyplývá z prohlášení , které nám vhodil včera do oken nelegitimovaný a neidentifikovaný poštovní holub a které bez redakčních úprav přetiskujeme , přibyla k nim v těchto dnech další :
Se stále rostoucím úžasem se dozvídáme , jaké máme vlastně názory a potřeby .
Dokonce prý máme i moravskou ústavu a ke všemu i moravskou státní vlajku .
V poslední době jsme získali ověřené zprávy , že moravané s malým " m " ( tzv . moravisté ) nejen přicházejí nezváni a nevoleni např . na jednání v Papierničkách , kde vyhrožují Británií , Francií a Amerikou , ale píší i do Ženevy a do Štrasburku , kde protestují proti útlaku nás , Moravanů s velkým M ( viz Pravidla českého pravopisu ) a žádají , aby Evropská rada a OSN prohlásily za neplatné sčítání lidu , podle nějž se ukázalo , že hlasatelé " moravské národnosti " jsou na Moravě v menšině ( ovšemže národnostní ) .
Jako projev bezmoci proti zastupování našich zájmů proti našim zájmům a našemu přání , vyhlašujeme stranu , která bude v příštích volbách kandidovat pod zkratkou BFLM - PSVZ ( Bojová Fronta Lidu Moravy Proti Samozvaným Vůdcům Země ) .
Fronta bude prozatím působit v ilegalitě , teprve v případě , že moravisté ovládnou nějakým fíglem státní moc , vystoupíme na veřejnost .
Koordinační výbor BFLM - PSVZ , Brno
MASAKROVÁNÍ NOVINÁŘŮ
Daň povolání
BRUSEL -
Dosud nejvyšší počet novinářů - celkem 83 - přišel o život v roce 1991 .
Někteří zahynuli při přírodních pohromách , ale mnozí se stali oběťmi vojenských akcí , teroristů a zločinců , oznámila v Bruselu Mezinárodní federace novinářů .
Podle údajů této odborové ústředny sedmé velmoci si letos největší daň vybrala válkou zmítaná Jugoslávie , kde bylo zabito 21 novinářů , a Japonsko , kde 15 reportérů zahynulo při zajišťování zpravodajství o nečekané erupci sopky Unzen .
Předsedkyně IFJ Mia Doornaertová prohlásila , že některé oběti občanské války v Jugoslávii " nebyly zabity náhodně , ale proto , že patřily k novinářům " .
Nebezpečným místem pro novináře zůstává Latinská Amerika , kde jich letos zahynulo 22 , včetně osmi v Kolumbii a sedmi v Peru .
Sedm novinářů zemřelo během války v Perském zálivu a při událostech , které na ni bezprostředně navazovaly .
" Masakrování novinářů bylo letos šokující .
Žádný kout světa není bezpečný , " komentoval situaci generální tajemník IFJ Aidan White .
CO -
KDY - KDE
Studenti pražské AMU uvedou 2 . 1 . Škvoreckého Mirákl , 3 . 1 . Čechovova Darebáka a 6 . 1 . Gombrowiczovu Svatbu .
Začátky představení v divadle DISK v 19.00 hod .
Opera Smetanova divadla připravila mimořádná představení :
31 . 12 . ( 19.00 ) Silvestr se Straussovým Netopýrem a rakouskými hosty , 1 . 1 . 1992 ( 20.00 ) Novoroční koncert z děl J . Strausse a F . Schuberta ( řídí Andreas Stöhr ) .
Chodovská tvrz ( Ledvinova 9 , Praha 4 ) uvádí cyklus koncertů Kytarová tvrz ( vždy od 19.00 ) .
3 . 1 . vystoupí Tomáš Valášek , 4 . 1 . Vladimír Mišík & ČDG , 10 . 1 . J . Hutka a R . Hladík , 11 . 1 . Dáša Voňková - Andrtová .
Chodovská tvrz a časopis Muzikus pořádají výstavu Kytarová tvrz ( Miniveletrh kytar a příslušenství našich i zahraničních výrobců ) od 20 . 12 . do 15.1 .
1992 .
Výstava je otevřena každý den mimo pondělí , Silvestra a Nového roku .
První novoroční Antidiskotéka Jiřího Černého je 20 . 1 . 1992 v sále Elektra Dopravních podniků ( 19.00 ) .
V Pardubicích byl založen Klub Jaroslava Hutky , TIS ' .
Kontakt : Nakladatelství JILM , Post box 121 , 530 02 Pardubice 2 .
Ani doktor není hlupák
Paní Procházková se v článku Pacient není hlupák ( LN č . 268 ) odvážně dotkla problémů , které hýbou veřejností .
Jsem zubní lékař , pracuji ve svém oboru již 23 let a pokusím se osvětlit problém z druhé strany .
Věřím , že se vše stalo tak , jak je to psáno ve zmíněném článku .
Tyto poměry jsou však výsledkem toho , že ani " zubní lékař není hlupák " .
Naše pořád socialistické zdravotnictví pracuje obvodním systémem .
To znamená , že je lékaři přidělen obvod , tj . občané bydlící nebo pracující v určité lokalitě , a tabulkově je mu určen plat .
Pak se stane , že lékař kvalitně ošetřuje jen ty pacienty , na kterých mu záleží a u ostatních pacientů je rád , když hledají ošetření jinde .
Protože čím méně pacientů , tím méně práce , tím méně starostí při nezměněném platu .
Představte si lékaře , který se snaží u všech pacientů pracovat kvalitně a být k nim vlídný .
Pak se ho snaží jeho příslušní pacienti maximálně využít a navíc se k němu začnou hrnout i pacienti z jiných obvodů .
Myslíte - li si , že je lékařova snaha odměněna vyšší mzdou , hluboce se mýlíte .
Zrovna tak se mýlíte , myslíte - li si , že lékař s početnějším obvodem má vyšší plat .
A tak tu máme živnou půdu pro úplatky .
To lékařům se špatnou pověstí se žije pohodlněji .
Nikdo je nevyhodí , práce mají podstatně méně , plat mají stejný jako ti druzí a jsou - li skromnější , stačí jim to .
Co s tím ?
Údajně by to mělo spravit zavedení nemocenské pojišťovny , která by měla lékaři proplácet úkony , které při svobodné volbě lékaře na pacientovi provede .
Ale zatímco v západních státech zubní lékař pečuje průměrně o 1200 - 1400 pacientů , kteří jsou naučeni se starat o svůj chrup , protože pojišťovna jim hradí pouze část nákladů za zubní ošetření , u nás je na lékaře průměrně 2000 pacientů , z nichž někteří neměli v ruce zubní kartáček , a zbývající jedna až dvě třetiny občanů si chrup čistí nedbale , protože jim stát poskytuje bezplatnou péči .
Snahou pacientů je mít svého , svobodně zvoleného , zubního lékaře .
Jak ten má ale kvalitně ošetřovat , povídat si při tom s pacientem a mít krátkou objednací dobu , bude - li se k němu chtít přihlásit 5000 občanů ?
Jediným řešením je zřízení soukromých zubních ordinací , kde si lékař sám stanoví cenu za určité úkony , které jsou v našem oboru přesně určené .
Pacient mu zaplatí v plné výši , nebo doplatí rozdíl , který lékaři neproplatí pojišťovna .
Tak bude mít lékař optimální počet pacientů a bude - li dobrý , po zásluze zbohatne a bohatnout bude i obec .
Pak konečně nastane ona kýžená situace , kdy budeme jednat rovný s rovným .
Z dopisu MUDr . FRANTIŠKA HASTÍKA , Žulová
UČITEL JAKO POSTRACH
( LN č . 262 , 282 )
Článek kriticky hodnotí naše střední školy očima anglosaských studentů , kteří v naší zemi absolvovali rok studia na gymnáziu , které podle mého názoru reprezentuje jen určitou část našeho středního školství .
Zdá se mi , že jen z tohoto zúženého pohledu nelze činit obecnější závěry .
Zejména proto , že kritika je zaměřena na práci státní školy , která je dosud svázána s oficiálním školským systémem .
Zde je třeba připomenout , že během dvou let od listopadu 1989 u nás nelze očekávat převratné změny ani v systému , ani v přístupu pedagogických pracovníků .
Zvlášť tady se teprve postupně budeme přibližovat demokratickému myšlení hledáním jiných forem , obsahu a metod školského vzdělávání .
Dále se domnívám , že kritický pohled článku není dostatečně vyvážen klady našeho gymnaziálního studia , které na rozdíl od zejména anglosaského školství , poskytuje našim středoškolákům ucelené poznatky v takovém rozsahu , že při studiu v zahraničí jsou kladeny na úroveň vysokoškolskou , tak , jak o tom článek hovoří v závěru .
ŠÁRKA HARREROVÁ , Praha
MLADÍ ČS . HOKEJISTÉ NEZDOLALI ŠVÝCARSKO !
Tyčka zazvonila hranu
FÜSSEN -
Naději na úspěšnější vystoupení našich mladých hokejistů na mistrovství světa juniorů do 20 let , vzbuzenou nedělní výhrou nad domácími Němci , uhasili v pondělí vpodvečer Švýcaři .
Náš tým nenašel účinnou zbraň a prohrál .
Již potřetí .
ČSFR - Švýcarsko 2 : 4
Již na začátku utkání chybělo čs . celku patřičné nasazení .
Ve druhé minutě dvakrát sice v dobré pozici neproměnil Meluzín a vzápětí Pálffy , ale gól nepřinesly ani tři čs . přesilovky , z nichž jedna / od 15 . min . / 5 : 3 trvala 1 : 10 .
Čs . mužstvo si kromě několika neslaných , nemastných střel nevytvořilo ani jednu brankovou příležitost .
V závěru třetiny z ojedinělého protiútoku dali Švýcaři branku , která pro čs . mužstvo jakoby nic neznamenala .
I na začátku další části hry měli opět čs . hráči příležitost v přesilovce , ale nic z ní nevytěžili .
Ve 25 . min . vypadl švýcarskému brankáři Weiblovi puk po střele Zelenky z lapačky , ale obránci zachránili a jeden z ojedinělých nájezdů se ujal : 0 : 2 .
Vzápětí po této brance se vystřídali čs . gólmani , ale to nebyla příčina porážky , i když Hnilička pustil další dvě branky dost lehce .
Příčinou byla zpočátku snad lhostejnost , která se proměnila v nervozitu a nemohoucnost .
Branky Ujčíka a Pálffyho sice mohly něco změnit , ale švýcarský tým byl už dávno pevně v sedle .
Navíc hned po Pálffyho brance po 53 s svítilo červené světlo opět za čs . brankou a čs . hokejisté byli úplně na kolenou .
Meluzínova tyčka v 51 . min . byla jen zvoněním nad výkonem čs . mužstva .
Neprůstřelný Baia
Brankář FC Porto Victor Baia už před vánočními svátky dosáhl portugalského rekordu v neprůstřelnosti , když 1079 minut udržel čisté konto .
O víkendu vyhrál jeho klub nad Gil Vicente 1 : 0 , takže připojil dalších 90 minut .
Po dlouhé době nastoupil v utkání i Lubomír Vlk , který je ovšem roztrpčen : " Od reprezentačního utkání se Španělskem mě trápí stehenní sval - nejdřív byl natržený , před pár dny zase natažený .
Pořád dokola .
Máme stejně jako Benfika Lisabon 22 bodů , jenže my jsme o zápas pozadu .
" Benfika remizovala v tomto kole 1 : 1 s Penafielem , jehož nejlepším hráčem byl exhradecký brankář Musil .
Nenastoupil ovšem jeho spoluhráč Žák , který je po operaci kolenních vazů .
( řej , šv )
S POLSKOU POMOCÍ
Čs . tanky do Sýrie ?
VARŠAVA -
Šestnáct tanků T - 72 a další vojenský materiál z ČSFR určený pro Sýrii byl v pátek složen v polském přístavu Štětíně .
Napsal to včera polský deník Gazeta Wyborcza .
Zpráva dále uvádí , že čs . tanky budou začátkem ledna dopraveny na německé lodi do syrského přístavu Latakia .
Jedná se prý o první ze série dalších obdobných zásilek .
V článku nadepsaném " Vyzbrojují Češi Sýrii s polskou pomocí ? " se list dále zmiňuje o polské firmě Intersped , která údajně poskytuje čs . vývozcům potřebné služby .
Podle zástupce ředitele odboru pro kontrolu obchodu s vojenským materiálem FMZO S . Fritzla zahájením konference o Blízkém východě pominuly důvody k zastavení vývozu těžkých konvenčních zbraní do této oblasti .
Ještě nějakou čokoládu , ale ne hořkou . . . už tak mi privatizace čokoládoven dost zhořkla
Přesídlení kazašských Čechů dostává přesnější podobu
Praha ( mš ) -
Na přednosty okresních úřadů a úřady práce se nedávno dopisem obrátila nadace při České televizi Člověk v tísni s tím , že hledá v českých i moravských regionech byty a zaměstnání pro přibližně čtyři stovky kazašských Čechů , kteří se chtějí přestěhovat do České republiky .
" Již jsme dostali odpovědi mj . z Českokrumlovska , Prachaticka a Budějovicka , " řekl nám ředitel nadace Šimon Pánek .
V České republice nadace zatím prověřila přibližně třicet pět nabízených bytů spojených se zaměstnáním .
Podle Šimona Pánka mají dobré vyhlídky ti kazašští Češi , kteří v ČR chtějí pracovat v zemědělství .
Hůře na tom budou lidé s vysokoškolským vzděláním , kteří v ČR budou nejspíš pracovat v prvních letech manuálně .
Zástupci nadace se v květnu chystají do Kazachstánu .
Během své mise krajany podrobně seznámí se situací v ČR , budou je informovat o zákonech , cenách , platech , nájemném a samozřejmě o pracovních možnostech .
Nadace Člověk v tísni a Epicentrum v těchto dnech konzultují své představy o přesídlení s odborem pro uprchlíky a Cizineckou policií ministerstva vnitra a ministerstvem zahraničí .
Stát je zásadně pro individuální přesun kazašských Čechů .
Nadacím však nic nebrání , aby krajanům při stěhování poskytly pomoc .
Přesídlování by se podle Pánka mohlo provádět postupně ve skupinách asi po třiceti rodinách .
Zástupci nadací se domnívají , že v ČR by krajané první měsíce bydleli v tzv . integračních pobytových střediscích , což jsou zařízení se samostatnými byty , kam se obvykle stěhují lidé z uprchlických táborů , kteří v ČR získali statut uprchlíka .
Zařízení je azylem na dobu , než si cizinec najde vlastní ubytování a práci .
Probíhají zde i rekvalifikační kurzy a výuka češtiny .
Šimon Pánek je přesvědčen , že azylové ubytování by v prvních měsících prospělo i kazašským Čechům .
Ti aktivnější by středisko opustili dříve , bezradným by pomohly nevládní organizace .
Nadace Člověk v tísni a Epicentrum ovšem poukazují na zbytečnou váhavost státních orgánů , díky níž se přesídlení zatím stále oddalovalo .
Upozorňují , že termín , kdy začne v Kazachstánu platit nový zákon o občanství , který by mohl situaci krajanů zkomplikovat , se neprodleně blíží .
Čokoláda zachránila Ježka
István Lékó , Jaroslav Plesl
Před několika dny vypukl další skandál ( privatizace Čokoládoven v Modřanech ) , v němž byl do role hlavního vinníka opět obsazen Fond národního majetku ( FNM ) a jeho předseda Tomáš Ježek .
FNM má svoje devítičlenné prezídium ( velí mu ministr privatizace Jiří Skalický ) , které je s prací vedení Fondu již delší dobu nespokojeno .
Důvod : ať se stala sebemenší aféra kolem privatizace , skoro ve všech případech nejsilnější nitky vedly k Fondu .
Šest členů prezídia proto tlačí na odvolání Tomáše Ježka a prosazuje , aby se na jeho místo dostal úředník , který na FNM udělá pořádek .
Podle našich informací měl Ježek padnout včera .
Stačily by k tomu hlasy pěti členů prezídia .
Jenže tisk celý týden rozpitvával aféru Čokoládovny , z níž Ježek podle všeho vyjde nevinně .
Prezídium nemohlo Ježka odvolat včera , protože by to vypadalo jako nespravedlivý trest s politickým podtextem .
Čokoládovny tedy zatím Ježka podržely .
Protiježková frakce prezídia má na vybranou : buď počká na další aféru , nebo předsedu FNM odvolá , jakmile se na případ Čokoládovny zapomene .
Obchod se Slovenskem přitvrdí
Budapešť / Praha
( pin , jpš ) -
Ministr zemědělství Josef Lux věří , že rozhodnutí vlády SR o zavedení slovenských jakostních certifikátů pro potraviny dovážené z ČR nebude překážkou ve vzájemném obchodu .
" Kdyby se tak mělo stát , potom je otázka , zda slovenská strana nadále chce celní unii nebo zónu volného obchodu , " poznamenal .
Jak uvedl , byl ubezpečen svým slovenským protějškem , že tato pravidla jsou konečná a nic se již nebude měnit .
" Plnění slibu budeme pečlivě sledovat , " dodal Josef Lux .
Rozhodnutí slovenské vlády neuznávat české certifikáty potvrdil při včerejším budapešťském jednání s ministrem Dlouhým ministr hospodářství SR Péter Magvaši .
Podle Dlouhého to bude znamenat určité " přitvrzení " vzájemného obchodu .
Většina rozhodujících českých vývozců slovenský certifikát již získala , informoval ministr .
I v kultuře by měl zavládnout trh
Olomouc ( pet ) -
Ministerstvo kultury se při sestavování rozpočtu na příští rok zaměří především na podporu ochrany a renovace kulturně historických památek .
Tento trend naznačil včera při setkání se studenty Univerzity Palackého v Olomouci ministr kultury Pavel Tigrid .
Ministr dále zdůraznil , že ministerstvo nemá v žádném případě povinnost platit kulturní aktivity a vyslovil se pro nastolení tržních mechanismů v této oblasti .
Olomouci ministr přislíbil v souvislosti s avizovanou návštěvou papeže Jana Pavla II dotaci na renovaci historického centra a ulic , jimiž bude papež procházet .
Washington podpořil tibetského dalajlámu
Washington -
Prezident Clinton a viceprezident Gore se ve čtvrtek sešli s duchovním vůdcem Tibetu dalajlámou a jednali s ním o náboženských a kulturních právech Tibeťanů .
V prohlášení Bílého domu se uvádí , že Tibet stojí v popředí zájmu USA v souvislosti s otázkou lidských práv v Číně , jejichž zlepšením podmiňuje prezident Clinton obnovení doložky nejvyšších výhod Číně .
USA vyzývají k dialogu mezi dalajlámou a čínskými představiteli .
Dalajláma ve středu podobné setkání v projevu , který přednesl v New Yorku , navrhl .
Čína proti setkání ostře protestovala .
Reforma americké kontrašpionáže
Washington -
Ředitel CIA James Woolsey včera oznámil projekt na reformu struktury americké kontrašpionáže .
Podnětem k tomuto kroku byl " případ Ames " , který před nedávnem otřásl výzvědnými službami USA .
V přednášce před Americkou soudní asociací ve Washingtonu Woolsey naznačil , že uvedený návrh je založen na vytvoření pracovní skupiny složené ze zástupců Ústřední zpravodajské služby ( CIA ) , Federálního vyšetřovacího úřadu , ministerstva spravedlnosti a Bílého domu .
" Představitelé různých agentur a organizací ze sektoru výzvědných služeb budou spolupracovat pod vedením Rady národní bezpečnosti , " upřesnil ředitel CIA podstatu návrhu , který má předložit budoucí týden americkému Kongresu .
Nerez a kapela HUDBA :
Výjimečný koncert skupiny NEREZ zažila pražská Lucerna ve čtvrtek večer .
Nerez představil řadu svých písní v nečekaných interpretacích , když se po první polovině recitálu obklopil elektrifikovanou kapelou složenou z rockujících jazzmanů a postupně pozval na pódium i trojici zpěváků rozdílného naturelu , ale schopných spolehlivých vokálních výkonů - Věru Bílou , Davida Kollera a Ilonu Czákovou .
Nerez , který si za více jak desetiletí získal početné , i když vybrané publikum , bývá dnes na pódiích vzácnější .
Skupina hrající už pouze v trojici ( Zuzana Navarová , Vít Sázavský , Zdeněk Vřešťál ) téměř přestala používat perkusí a svůj sound postavila na dvou kytarách , sehraných do detailů , a na trojhlasém vzorovém vokálu s nezaměnitelným laděním .
V takové interpretaci se i letité písně neohrají .
Přesto zřejmě skupina cítila potřebu ozvláštnit je - a vyšlo to dokonale .
Nejprve , ještě v akustickém komorním obsazení první poloviny večera , prostřednictvím romské zpěvačky Věry Bílé , mohutné jako heligón a stejně tak silně zpívající krásným " cikánským soulem " .
Později už za doprovodu elektrického bandu prostřednictvím Davida Kollera , pojímajícího píseň Kočky velmi samorostle .
A také prostřednictvím Ilony Czákové , u které píseň Tisíc dnů mezi námi naznačila , jaký repertoár tato zpěvačka potřebuje . . .
Vrcholné ovšem bylo souznění " nerezů " s doprovodnými hudebníky , sezvanými příležitostně pro tento večer .
Toto spojení prokázalo nosný melodický základ písní Nerezu , které lze s úspěchem aranžovat ve zcela novém duchu , aniž by bylo třeba melodie dále rozvíjet a vylepšovat .
Snad proto skupina vsadila více na dynamickou doprovodnou hru a sólové instrumentální pasáže omezila pouze na všudypřítomné vstupy barevně " exotického " saxofonu Štěpána Markoviče .
Markovič vedl se zpívajícím Nerezem nejzajímavější " rozhovory " , k jakým ten večer došlo .
Zkrátka : žádné plané řeči .
Ivan Hartman
Smrt anglického boxera
Londýn -
Anglický boxer Bradley Stone podlehl včera těžkým zraněním mozku ze zápasu o mistra země v superbantamové váze .
Třiadvacetiletý Stone zkolaboval doma několik hodin po úterním zápase , v němž utrpěl od svého soupeře Richarda Wentona několik těžkých úderů do hlavy .
Byl převezen okamžitě do nemocnice , kde lékaři konstatovali těžké pohmožděniny mozku s výronem krve .
Další debakl Britů
Bolzano -
Světový šampionát hokejistů pokračoval včera ve skupině A dvěma zápasy .
V tom prvním Rakousko odolávalo ruskému náporu až do 18 . minuty , kdy se trefil Smirnov .
Rusové o svém vítězství nakonec definitivně rozhodli až v závěrečné třetině .
Ve druhém zápase získalo první body domácí mužstvo Itálie , když Brity porazila v tréninkovém tempu .
V jediném utkání skupiny B se Finové se svými norskými sousedy dlouho netrápili , i když dostali první branku .
Ještě v první třetině vyrovnali a v průběhu druhé nastříleli během tří minut tři góly .
O obecném zájmu Fero Fenič
Ema má mámu .
Máma má mísu .
Mísa je v obecním domě .
Dům obci darovali soudruzi .
Majitele obec vyhnala .
Žil , dokud neumřel .
Bez dětí a restituentů .
Zůstal jen ten dům .
Zdevastovaný památník obecního nezájmu .
Obec teď s ním nakládá v obecním zájmu .
Obecní zájem reprezentují svobodně zvolení zástupci .
Ti se scházejí , aby posoudili , co ten obecný zájem je .
Kdyby jím byl občan - bylo by to lehké a oni by mohli jít hned domů .
Kdyby jím byl zákon - také .
Jenže obecním zájmem v obci jsou - svobodně zvolení zástupci !
Nikdo neví , co vědí oni .
Proto třeba v jedné pražské části při prodeji obecních domů vybraným družstvům nájemníků odhlasovali " rozhodování bez zdržování " .
Bez zdržování otázkami , odpověďmi , diskusí .
Domy , podle starých zvyků , posoudí svobodně zvolení zástupci podle nafocených fasád , všeobecné kolonky čísel a výši nájmu z nebytových prostor .
Zisk z nich je v nejvyšším obecním zájmu .
Proto svobodně zvolení zástupci neschválí prodej domu , jehož katastrofální stav a potřeba vysokých investic do oprav vyvolává obdiv k hrdinné odvaze nájemníků vzít jeho osud konečně do svých rukou .
Proto bez zdržování schválí domy v lepším stavu .
Velmi stateční jsou v boji za obecní zájem představitelé hnutí a stran , které se v současných průzkumech důvěry obyvatelstva vůbec neobjevují nebo mají důvěru minimální .
Proto o ni bojují obecním zájmem .
Jiní svobodně zvolení zástupci zase tráví svůj čas zcela svobodně někde jinde a ti přítomní často nezaregistrují , že mají zrovna bránit obecní zájem , nebo se procházejí volným krokem přilehlými vestibuly .
Nálada je u svobodně zvolených zástupců zvlášť důležitým prvkem vlastního chápání demokracie .
Nedůvěra v názor jakékoliv odborné komise pak zdůrazněným znakem vlastní osobitosti a dostatečné kvalifikovanosti .
Obecní zájem je tedy i vlastní názor na to , co je to obecní zájem .
Přesto se po všech peripetiích na úplně samém konci obecního zájmu všichni svobodně zvolení zástupci nakonec sejdou .
Již netrpělivě tam na ně číhají dvě dámy , které si je pak rozdělí a odvedou : Dobrá a Zlá vůle .
Jedině ony v Čechách ještě stále dokáží proti veškeré logice věcí rozhodovat o tom , co bude vlastně v tom kterém případě občanů obecní zájem . . .
Máma má mísu pouze ve slabikáři .
Na arcibiskupství povýšil pražské biskupství 30 . dubna 1344 papež Kliment VI . z iniciativy moravského markraběte , pozdějšího českého krále Karla IV .
Holandsko volilo nový parlament
Haag -
V Nizozemsku se včera konaly parlamentní volby , ve kterých se očekával odliv voličů od dosavadních politických stálic .
Podle holandských zvyklostí se volilo ve všední den , volební místnosti byly otevřeny od 7 do 19 hodin a výsledky se čekaly již před půlnocí .
Umožnil to elektronický způsob voleb ve většině volebních středisek .
Premiér Ruud Lubbers oznámil , že dosavadní vláda bude působit do 9 . května .
Jde o tradiční postup při parlamentních volbách .
Demisi vlády sdělil Ruud Lubbers písemně královně Beatrix .
Poslanecká sněmovna generálních stavů , jak zní tradiční název nizozemského parlamentu , bude fungovat do 17 . května .
Nově zvolená Dolní sněmovna se sejde poprvé tentýž den a zvolí svého předsedu .
Komentář k volbám na straně 4 .
StB unesla syna zpravodajského úředníka
Praha ( js ) -
Úřad pro dokumentaci a vyšetřování činnosti Státní bezpečnosti ( ÚDV ) uzavřel v roce 1992 případ zmizení syna úředníka předúnorového ministerstva vnitra JUDr Zdeňka Tomana , jehož strůjcem byla Státní bezpečnost .
LN o tom včera informoval zaměstnanec ÚDV Josef Slanina .
Dítě bylo odejmuto Zdeňku Tomanovi , který pracoval od roku 1945 po návratu z londýnské emigrace jako vedoucí odboru zahraničního zpravodajství na československém ministerstvu vnitra .
V dubnu 1948 StB Z . Tomana zatkla a obvinila z velezrady .
Manželka dr . Tomana spáchala sebevraždu 8 . května po návštěvě generálního štábu armády v Praze v Dejvicích .
Sedmiměsíčního syna manželů Tomanových Ivana StB přemístila do nalezince .
V červnu 1948 se podařilo dr . Tomanovi uprchnout z vězení a poté z Československa .
Jeho syn Ivan se stal pro StB důležitým trumfem ve zpravodajské hře proti emigrantovi , který byl odsouzen v nepřítomnosti k trestu smrti .
Toman žádal později v dopise ministra vnitra Noska , s kterým se dobře znal , o vydání svého syna a stejně učinili i příbuzní ze Slovenska a dokonce až z Austrálie .
StB reagovala tak , že změnila totožnost dítěte , jeho jméno a datum narození , a jako nalezeného Michala ho dala na vychování do rodiny příslušníka StB .
Tajná komunistická policie si zřejmě chtěla tímto způsobem zajistit mlčenlivost zpravodajského úředníka .
Chlapec , jako Michal R . , zemřel ve čtrnácti letech v Praze na následky úrazu , který se mu stal v roce 1961 .
StB se snažila v otci i potom udržet naději , že jeho syn žije .
O osudu svého syna se od ÚDV dozvěděl ve své venezuelské emigraci až po listopadu 1989 .
Tento úřad podle J . Slaniny prošetřil i svědky smrti Ivana Tomana , a došel k závěru , že nešlo o kamufláž vraždy , ale o skutečnou nehodu .
ÚDV má signály ještě o několika dalších případech , kdy měla StB v padesátých letech odebrat děti zatčeným rodičům , a proto se obrátil s výzvou na veřejnost , aby pomohla v pátrání .
Dobal předloží " rasové důvody " Ústavnímu soudu
Praha ( haš , čtk ) -
S vypracováním návrhu Ústavnímu soudu , aby přezkoumal přípustnost podmínění židovských restitucí rasovými důvody persekuce , chce jeho iniciátor poslanec Viktor Dobal ještě čtrnáct dní počkat .
V této lhůtě by měl schválenou novelu zákona o mimosoudních rehabilitacích podepsat prezident Václav Havel a je možné , že se na Ústavní soud obrátí sám .
Předseda ústavněprávního výboru parlamentu Miloslav Výborný ( KDU ČSL ) i místopředseda sněmovny Pavel Tollner ( KDS ) soudí , že podaná stížnost musí mít úspěch .
Podle několika poslanců ODA , KDU - ČSL a KDS by sehnání jedenačtyřiceti potřebných podpisů nemělo být problémem .
Podmínka rasové persekuce se do textu Dobalovy předlohy dostala přijetím pozměňovacího návrhu Libora Nováka ml .
( ODS ) .
Při jejím schvalování bylo proti 70 zákonodárců .
Podle Dobala odporuje nejen některým částem Ústavy , ale Listině základních práv a svobod .
Hlava sedmá
Eva Martínková
Hlava sedmá Ústavy ČR praví , že základním článkem územní samosprávy jsou obce .
Vyššími územními samosprávnými celky jsou podle ústavy země nebo kraje .
Vytvořit je lze jen ústavním zákonem .
Mohou mít vlastní majetek a hospodaří podle vlastního rozpočtu .
Jsou spravovány voleným zastupitelstvem .
Toto znění dali zákonodárci na sklonku roku 1992 do vínku novému státu .
Nikoho tenkrát nenapadlo , že by do komunálních voleb v roce 1994 neměl být nový systém veřejné správy znám .
Měsíce plynuly a kromě občasných prohlášení té které strany k tomu kterému návrhu , předloženému vládním Úřadem pro legislativu , se nedělo nic .
Na prahu roku 1994 považoval prezident za nutné apelovat na stát , aby našel odvahu k vlastní decentralizaci .
Stát tuto odvahu možná i má , rozplývá se však v občanům málo srozumitelných diskusích a vnitrokoaličních třenicích , v nichž se pozornosti vlastním technickým problémům tohoto složitého procesu dostává poskrovnu .
Premiér od počátku odmítá debatu o počtu regionů jako druhotnou , jeho odpůrci ji naopak považují za otázku prvořadého významu .
Premiér považuje za klíčový problém stanovit kompetence těchto regionů .
Nyní už může být spokojen .
Vláda předkládá v těchto dnech parlamentu zásady ústavního zákona o působnosti vyšších územních samosprávných celků .
Rubikon je prý překročen .
Prezident Havel má naopak stále pocit , že práce na reformě nepokračuje dost rychle .
Navrhované kompetence mu nepřipadají příliš nakloněné myšlence skutečné decentralizace státu .
Někteří poslanci upozorňují , že vláda se k harmonogramu legislativních kroků územní správy staví laxně .
Předseda příslušné parlamentní komise Jiří Vlach sice popírá , že by šlo o spory mezi vládou a parlamentem , ale připouští , že různé " podproblémy " , jako je počet celků a orgány v jejich čele , mohou být nadále třecím bodem i uvnitř koalice .
Na druhou stranu nelze odpovědnost a důkladnost zaměňovat za zdržovací taktiku .
Předurčit tomuto státu vnitřního pavouka je natolik složité , že i malá nedomyšlenost by mohla napáchat velké škody .
Po legislativním zakotvení čeká reformu ještě technické provedení .
Podle počtu schválených celků je třeba získat budovy a schopné úředníky .
To bude úkol nejtěžší .
Na výkonech a přístupu byrokratů totiž bude záviset spokojenost či nevole občanů s novou podobou územní samosprávy .
Slýcháme občas , reformu veřejné správy vlastně nepotřebujeme .
Občana prý nezajímá a stejně jde jen o to umístit někam úředníky Krajských národních výborů .
Jistě , občana nezajímá technická stránka věci a už vůbec ne zviditelňování jednotlivých koaličních stran na této tematice .
Zajímat ho bude výsledek .
Dosáhne - li ho vláda a parlament v tomto volebním období , bude to možná nejdůležitější krok jejich čtyřletého působení .
Akaši jedná o míru , soustřeďování u Brčka pokračuje
Sarajevo / Bělehrad -
Z většiny bosensko - hercegovských frontových linií byl během noci na včerejšek hlášen relativní klid .
Sarajevské ústředí UNPROFOR i velitelství bosensko - muslimských ozbrojených sil uvedly , že v okolí severobosenského města Brčko , které kontrolují bosenští Srbové a jež tvoří strategický bod na pozemním koridoru mezi srbskými oblastmi v Bosně , dále pokračuje koncentrace srbských jednotek .
Bosenští Srbové však tyto zprávy popírají a naopak informují o dalším posilování muslimských sil .
Hrozící střet v oblasti kolem Brčka by se mohl stát rozhodující bitvou v již dva roky trvající bosenské válce .
Rozetnutí srbské cesty by totiž vážně ohrozilo a zkomplikovalo zásobování srbských oblastí nejen v Bosně , ale i v sousedním Chorvatsku .
Brčko je také důležitý přístav na Sávě , která je v tomto úseku vlastně hraniční řekou mezi Bosnou a Chorvatskem .
Zvláštní vyslanec generálního tajemníka OSN pro bývalou Jugoslávii Jasuši Akaši včera zahájil jednání o celkovém muslimsko - srbském příměří v Bosně a Hercegovině .
Oznámil to včera v Sarajevu mluvčí UNPROFOR Eric Chaperon .
" Hlavním námětem rozhovorů bude příměří na celém území Bosny a Hercegoviny , " podotkl mluvčí " modrých baretů " , podle něhož se Akaši včera v bosenské metropoli setkal s nejvyšším bosensko - muslimským představitelem Alijou Izetbegovičem a v nedalekém Pale s předákem bosenských Srbů Radovanem Karadžičem .
Goražde je zkouškou schopnosti OSN vyřešit konflikt v Bosně , prohlásil včera Jasuši Akaši při rozhovorech s bosenským premiérem Harisem Silajdžičem .
Akaši a delegace OSN připustili , že nejsou plně respektovány zóny beze zbraní kolem Goražde , odkud se měli bosenští Srbové stáhnout i s těžkými zbraněmi .
" Celý mírový proces , v jehož obnovení doufáme , závisí na Goražde , " podotkl předseda bosenské vlády po setkání s Akašim .
Podle informací OSN ve tříkilometrovém demilitarizovaném pásmu goraždské " bezpečné zóny " se stále pohybuje na 100 srbských policistů .
Mafie má čím dál raději umění
Řím -
Roční obrat nezákonného obchodu s uměleckými předměty ve světě dosahuje šesti miliard dolarů a mafie a organizovaný zločin vůbec se na něm podílejí stále větším dílem .
Jde totiž o poměrně bezpečnou formu " praní špinavých peněz " .
Řekl to velitel italských karabiníků generál Luigi Federici při včerejším zahájení sympozia pořádaného v Římě italským Ministerstvem kultury a velením karabiníků , kteří se věnují i boji proti tomuto druhu protizákonné činnosti .
Federici uvedl , že rozsah " praní peněz " prostřednictvím obchodu s uměleckými předměty dosáhl znepokojivých rozměrů .
Mafie vkládá nezákonně získané peníze do umění jak v normálních dražbách , tak placením objednaných krádeží uměleckých děl .
Generál také konstatoval , že v poslední době se mění tradiční cesty nezákonně nabytých uměleckých předmětů , a to v důsledku " zvlášť agresivní role východoevropských zemí " .
Sezení na dvou židlích může být nepohodlné
Ota Filip , spisovatel , žije v SRN
V Německé spolkové republice žije asi 1.4 milionu občanů s dvojím státním občanstvím .
Další dva miliony , především Turci , kteří žijí a pracují v Německu , by rádi přijali občanství německé , ale nechtějí ztratit turecké .
Obtíže s dvojím státním občanstvím vznikly nejen v Německu , ale i v Rakousku a ve Švýcarsku proto , že zákony těchto zemí nepřipouštějí , aby jejich občané měli nebo přijali druhou státní příslušnost .
Problém občanství projednával minulý týden Spolkový sněm v Bonnu a vládní většinou zamítl návrh zákona , který by v Německu připouštěl dvojí státní občanství .
Toto rozhodnutí může českým emigrantům , kteří tady žili nejprve s azylovým pasem pro politické uprchlíky , přijali po osmi nebo po více letech občanství SRN a po roce 1990 požádali znovu o české státní občanství , způsobit dosti komplikované právní zápletky i obtíže .
Sedět na židlích dvojího občanství bude v Německu zřejmě brzy velmi nepohodlné .
Německá spolková republika dosud v četných případech politických uprchlíků , kteří se stali německými státními příslušníky , dvojí občanství tolerovala a ještě toleruje .
Ale faktem zůstává , že čeští političtí ( i nepolitičtí ) uprchlíci , kteří nabyli občanství SRN a po roce 1990 požádali o české , se podle dosud platných zákonů dopustili v Německu přinejmenším podvodu .
Podle německého zákona měl bývalý český občan s německou státní příslušností v okamžiku , kdy znovu nabyl české státní občanství , odevzdat příslušným německým úřadům německé občanství , pas a občanský průkaz .
V Německu by pak žil jako cizinec , což by , dokud se Evropa nesjednotí , znamenalo , že by si musel - jak to musí činit i cizinci žijící v ČR - pravidelně obnovovat dočasná povolení k pobytu a práci , anebo by se musel odstěhovat do své vlasti .
Dvojí občanství je však věc choulostivá , a ne bez rizika : německé úřady vlastně neví , kdo z bývalých čs . státních občanů je opět občanem ČR , kdo tady " sedí na dvou židlích " , protože naši lidé tento svůj přestupek proti německým zákonům samozřejmě veřejně nepřiznávají .
Staly se však už případy , že Čech - emigrant si při vjezdu nebo výjezdu s autem s německou poznávací značkou na hranicích spletl pasy , a německá pohraniční policie mu sebrala oba , německý i český .
V Bavorsku upozornilo ministerstvo vnitra na nadále už neudržitelný stav : bývalí čeští azylanti , teď státní občané SRN , přijímají bez vědomí německých úřadů obnovenou českou státní příslušnost , české cestovní pasy i občanské průkazy , čímž porušují německý zákon .
Aby čeští emigranti mohli vznést nárok na majetek , který jim komunistický stát ukradl , musí se dnes dopustit podvodu na dvou demokratických státech .
A jak známe četné své krajany a výši laťky , jíž doma i tady v zahraničí měří občanskou mravnost , mnozí si v těch podrazech tady i tam docela libují .
Hlavně , že je co dělat ( LN 23 . 4 . 1994 )
Moc pěkně to pan Just napsal .
Mohu posloužit příběhem ještě pitoresknějším z pověstí o blahodárném působení Pražské správy sociálního zabezpečení .
Maje v r . 1992 živnost , která mě včetně manželky a čtyř dětí živila , i když dost skromně , platil jsem přiměřeně tučné pojistné .
Začátkem roku 1993 jsem nastoupil znovu do zaměstnání a živnost provozoval dál jen ve volném čase jako doplňkový zdroj příjmů .
Pojistné bylo ovšem nutno platit dál podle příjmů z minulého roku , takže jsem náhle platil na pojistném více , než celá živnost vynášela .
Kladné rozhodnutí na kalendářní měsíce září , říjen a listopad je datováno 8 . října , muselo jim tedy být jasné , že pro září a říjen je nepoužitelné , neboť zatímco úřad zvažoval , zda mi vyhoví či nikoliv , termíny splatnosti obou měsíců ( do 20 . předchozího měsíce ) uplynuly a pojistné za ně jsem musel zaplatit , nemaje dosud kýženého souhlasu , v původní výši .
Nu dobrá , šiml se přehlédl v kalendáři , ale koneckonců uznal , že nemohu platit víc než vydělávám , a alespoň na listopad mě zbavil povinnosti ho bezúročně úvěrovat .
Na další měsíce si ovšem musím podat žádost novou .
Při troše štěstí mi ji schválí někdy kolem vánoc , počítám .
K čemu to bude dobré , když prosinec musím zaplatit do 20 . listopadu ?
Nebudu očividně přetížený úřad zatěžovat dalšími suplikami , stejně mám díky jeho průtahům předplaceno na několik měsíců dopředu , vlastně bych už nemusel platit vůbec nic a ještě mi několik tisíc budou vracet , až z daňového přiznání zjistí mé skutečné příjmy , našeptává selský rozum .
Chyba lávky !
Selským rozumem se úřady neřídí , ty se řídí předpisy .
Podle nich , jelikož jsem na prosinec a další měsíce o snížení nepožádal , musím doplatit pojistné v nesnížené výši a ještě penále z prodlení navíc , ačkoli mi podle daňového přiznání tentýž úřad dluží přes pět tisíc !
Vskutku důvtipné .
Z tohoto přeplatku ovšem dlužné pojistné uhradit nelze , neboť obojí se vede na různých účtech , byl jsem poučen .
Jářku , když to neumějí , proč se neporadí třeba s Všeobecnou zdravotní pojišťovnou , kde letošní pojistné zálohují z loňských přeplatků zcela běžně ?
O vrácení přeplatku jsem požádal koncem února .
Je konec dubna a peníze nikde .
Ve spořitelně bych z nich měl úroky , PSSZ Praha 9 mi místo toho ještě napaří penále .
Z dopisu Pavla Mareše , Praha
Mr . Big naživo : nuda HUDBA : Jedna z komerčně nejúspěšnějších tvrdých rockových kapel dneška , americký MR . BIG , vystoupila v pondělí večer na Zimním stadionu Slavie v pražském Edenu .
Koncert otevřeli pětipísňovým blokem plzeňští rockeři Alice .
Z Alice sálala energie , vitalita a muzikantská nezakomplexovanost .
Vokalista Dan Bárta za tři roky existence souboru vyrostl v jednu z nejvýraznějších osobností současné domácí scény ( pěvecky i celkovým vystupováním ) a aniž bych to předem tušil , Alice se pro mne osobně stala předčasným vrcholem večera .
Pomyslnou třešinkou na dortu byla závěrečná adaptace skladby Born To Be Wild , legendárního kousku vypůjčeného z repertoáru Steppenwolf .
Jak kontrastně novodobý hard rock Alice působil v porovnání s neduživostí dalších předskokanů , německých Sinner !
Vývoj jejich hudby jako kdyby se zastavil v roce 1982 , kdy vydali svoji první desku .
Stadionový heavy metal Sinner je tedy velká - byť profesionálně v podstatě bezchybná - nuda .
Tentýž pocit nejednou vzbuzovalo i vystoupení hlavních hvězd večera , i když je pravda , že hudba Mr . Big zdaleka není tak obstarožní a nad brilantními výkony Paula Gilberta ( kytara ) , Billyho Sheehana ( basa ) a Pata Torpeyho ( bicí ) mnoho přítomných českých muzikantů bledlo závistí .
Ani čtvrtý člen kapely , zpěvák Eric Martin nebyl na pódiu rozhodně jen do počtu , ale . . .
Na rozdíl od desek ( Mr . Big , Lean Into It , Bump Ahead ) soubor překvapivě působil daleko chladněji a akademičtěji a jeho výkonu chvílemi scházelo něco " navíc " , něco , co dělá rockovou skupinu opravdu rockovou skupinou .
Říkejme tomu třeba feeling - nebo duše , chcete - li .
Tvrdit , že produkce Mr . Big je množstvím technických parádiček maskovaná prázdnota , by bylo nespravedlivé , nicméně teprve v Edenu si posluchač mohl uvědomit , o co více života a " přírody " je v hudbě třeba stylově podobných Aerosmith .
Oslnivá sóla , jimiž se hráči jeden po druhém blýskli , zdaleka nejsou vším .
Nejsilnější v kramflecích se pak Mr . Big paradoxně jevil v těch nejjednodušších , " nejpopovějších " písničkách , jakými jsou Wild World ( původně od Cata Stevense ) nebo cajdáček To Be With You , což je doposud největší hit kapely , neomylně v Edenu zařazený jako první přídavek .
Už v Praze byly lepší koncerty " velkých " skupin . . .
Petr Korál
Jen víra v boží zázrak nespasí
Trenér české hokejové reprezentace Ivan Hlinka má ještě stále šanci zůstat tím , kdo se pral
Konec podtitulku
" Co se to stalo s vaším mužstvem ? " - ptali se nás naši švédští kolegové cestou na tiskovou konferenci po utkání Česká republika - Švédsko 1 : 4 , kde asistent trenéra Hlinky Stanislav Neveselý o chvíli později prohlásil , že mu dnešní výkon jeho svěřenců dodává optimismus před zítřejším čtvrtfinále s Kanadou .
Zvláštní zpravodaj LN ve Val di Fassa Jan Tobiáš Jsou novináři tak málo zasvěcení do hokejových věcí , nebo naši reprezentační trenéři přesvědčují sami sebe , že tak špatně už přece příště hrát nemůžeme ?
Obávám se , že Ivanu Hlinkovi a Stanislavu Neveselému zbyla už právě jen ta slepá víra v boží zázrak , který se nepochybně sám od sebe nedostaví .
Naše mužstvo zanechalo v základní skupině šampionátu ve Val di Fassa velmi špatný dojem .
Po vskutku nadějném výkonu v úvodu proti Finům ( 4 : 4 ) přišla doslova trapná série zápasů .
Pracně zachraňovali hráči dva body s Francií ( v poslední minutě jsme vstřelili dvě branky a zvítězili 5 : 2 ) .
Zcela zaslouženě jsme prohráli s Američany ( 3 : 5 ) , kteří se v prostředí nádherné scenérie štítů italských Dolomit cítí na šampionátu na výletě snad víc než kdykoliv předtím , a vůbec se tím netají !
Pláč a hořký smích provázely remízu s Nory ( 2 : 2 ) .
Právě po ní se v našem mužstvu dělilo zrno od plev .
Zatímco hráči ze zámořské NHL vesměs mluvili o ostudě a chabé bojovnosti , kapitán celku Otakar Janecký označil zápas za " velmi těžký " . . .
Rozdíl mezi hráči , navyklými jídat chléb o dvou kůrkách v nejtěžší soutěži světa a těmi , jimž nesporný talent a individuální umění umožňuje bez pověstného pocení krve získat v české extralize a některých evropských zemích pověst hvězd , se tady projevil v plné nahotě .
Je chybou autokrativně rozhodujícího Ivana Hlinky , že po bezbarvém vystoupení na olympijských hrách naivně vložil svou důvěru i do hráčů , kteří ho v Lillehammeru nemohli nezklamat .
" Když obhajoval účinkování Otakara Janeckého , řekl : " Pamatuji si ze svých hráčských dob , jak mi bylo , když mě jako jedenatřicetiletého nechal trenér Bukač na mistrovství světa v roce 1981 ve Stockholmu sedět po prvním zápase na střídačce .
Nechci , aby tyto pocity zažíval i nějaký jiný hráč mého tehdejšího věku . "
Pud trenérské sebezáchovy by ho však i v tuto chvíli , kdy šampionát čtvrtfinalovým bojem prakticky začíná , měl logicky dovést k zásadnímu rozhodnutí .
Nehledě na zraněními zdecimovaný kádr by měl dát jasnou prioritu hokejistům , pro které nejsou pojmy jako profesní a reprezentační čest jen bezobsažnou frází .
Musí být vskutku ponižující pro trenéra , pokud si jím vybraní hokejisté stěžují , že nedokáže mužstvu vtisknout adekvátní herní systém a omezuje se pouze na povzbuzování , které - bez urážky - zvládne kustod obsluhující dvířka na střídačce .
Ať je Ivan Hlinka vystaven jakýmkoliv vnějším i vnitřním tlakům , souvisejícím s hokejovou diplomacií , měl by vědět , že apatie a čekání na zázrak ještě nikoho nespasily .
Ve světě , na hony vzdáleném ušlechtilým pohádkovým princům , nemusí často ani dobrá víra a buldočí zarputilost vést k úspěchu .
V hokeji však platí : pokud prokážeš na ledě slabost , protivník ti to u mantinelu připomene .
Ivan Hlinka se stále ještě může rozhodnout .
Nemusí to vyjít , ale bude ten , který se pral .
Zalomte do komentáře jako rámeček ! ! ! !
Jsme takové maličko mrtvé mužstvo .
Nemůžeme brečet nad tím , jak hrajeme , ale dva dny na sobě pracovat a pak vlítnout na Kanadu .
Jít na led s entuziasmem , vytvořit si šance .
Když prohrajeme , to je sport , to je život , ale musí v tom být jiskra .
Musíme se obětovat .
Všichni .
František Musil , obránce Calgary
Ruským prezidentem je Syč !
IIHF se po čtyřech hodinách rozhodla pro bývalého aparátčíka Brežněvova režimu
Konec podtitulku
Bohumil ČERVENKA , Bolzano
Čtyři hodiny seděli včera jen o minerálce a černém kafi v salonku hotelu Laurin v Bolzanu členové prezidia Mezinárodní hokejové organizace IIHF a snažili se rozmotat prezidentský uzel ruské hokejové federace .
Nakonec se rozhodli pro V . Syče .
Od jedenácti do čtvrt na jednu probíhala audience Valentina Syče a jeho sekretáře Sergeje Samojlova ( jako hlavní trumf předkládali dekret Jelcina z roku 1992 , který říká , že sportovní svazy v Rusku v roce 1992 " reguluje " národní olympijský výbor Ruska , a dopis prezidenta NOV Smirnova , že hokejovým prezidentem byl 8 . dubna 1994 zvolen Syč ) .
Poté až do půl druhé byli na řadě Petrovové , prezident Vladimír Vladimírovič a jeho sekretář Vladimír Petrovič ( svoji legitimitu dokládali potvrzením o registraci na ministerstvu spravedlnosti z 5 . února 1993 ) .
Vlastní jednání bylo nesmírně zkomplikováno jazykovými neznalostmi zúčastněných .
Do jednacího sálu nebyli kvůli předpokládané zaujatosti připuštěni kvalifikovaní překladatelé obou stran .
Nestranní tlumočníci angažovaní IIHF překládali napřed z ruštiny do němčiny ( Polák žijící v Německu Andreas Frysztacki ) a posléze z němčiny do angličtiny ( Rakušanka Johanna Mayová ) a měli potíže nejenom s věcným obsahem , ale i s interpretací významu některých slov .
Zasedání často sklouzávalo do dimenzí , připomínajících hodinu cizího jazyka na základní škole .
I přes tlusté dubové dveře zasedací místnosti bylo možno na chodbě slyšet například diskusi o tom , co znamená ruské slovo " regulovat " v Jelcinově prezidentském dekretu z roku 1992 .
O to více překvapuje jednoznačnost , s jakou se prezídium po zhruba hodinové poradě rozhodlo uznat za prezidenta hokejové federace Ruska bývalého aparátčíka Brežněvova režimu Valentina Lukiče Syče .
k tomu prezident IIHF doktor Günther Sabetzki : " Prezidentem je pro nás Syč .
Petrov nepředložil žádné přesvědčivé dokumenty a při křížovém výslechu si často protiřečil .
Rozhodující je pro nás dopis Smirnova , který říká , že prezidentem je Syč . "
Jedině náš zástupce v prezidiu IIHF Ing . Miroslav Šubrt byl při odchodu z jednací místnosti ochoten přiznat , že jeho sympatie jsou na straně Vladimíra Petrova .
Nad územím ČR bylo včera celkové množství ozonu 344 Dobsonových jednotek , což je devět procent pod dlouhodobým průměrem .
Na sněhové pokrývce v důsledku zeslabení ozonové vrstvy intenzita ultrafialového záření výrazně překračuje letní hodnoty .
Při pobytu na přímém slunci v horských oblastech je proto třeba používat ochranné kosmetické prostředky .
Inzultace před disciplinárkou
Dvě dohry druholigového utkání Brandýs - Benešov
Konec podtitulku
Praha ( ber ) -
Utkání druhé fotbalové ligy Brandýs - Benešov ( 3 : 2 ) na hřišti skončilo až v 97 . minutě a před sebou má ještě dohru na fotbalovém svazu .
Disciplinární komise bude ve čtvrtek řešit fyzické napadení rozhodčích Hanovského a Čičmance diváky , před komisi rozhodčích zase putuje stížnost Brandýsa na výkon hlavního sudího Hanovského .
" Škoda , že na utkání nepřijela televize , viděla by perfektní regulérní utkání , " říká trenér Benešova Hřebík , " ze strany domácích bylo hodně tvrdé , ale my jsme proti tomu dokázali hrát fotbal . "
První křeč přišla v 80 . minutě , kdy domácí Komárek zahodil rohový praporek a viděl za to druhou žlutou kartu .
Jeden z rozzlobených diváků vběhl na hřiště a hra se na několik minut přerušila .
Zhruba v sedmé minutě nastaveného času dal Benešov třetí branku , přičemž domácí reklamovali postavení mimo hru .
" Byl regulérní gól , Zákostelský si naběhl zpoza obrany .
Čestné slovo , regulérní , " dušuje se trenér Hřebík .
Představitelé Brandýsa s Hřebíkovou verzí ostře nesouhlasí .
Kromě rozhodující branky protestují i proti druhému gólu Benešova , který padl z rohu , jemuž prý předcházel rovněž ofsajd .
Protest spolu s videokazetou předali představitelé klubu včera na ČMFS .
Disciplinární komise dostala zápis rozhodčího a delegáta už v pondělí a na svém čtvrtečním zasedání bude řešit případ fyzického napadení rozhodčích Hanovského a Čičmance ( tomu údajně divák nafackoval ) .
" Zda šlo o inzultaci , teprve posoudíme na základě zápisu .
Bylo by zavádějící , abychom předem vynášeli nějaké soudy .
Na jednání jsou pozvání zástupci Brandýsa , všichni tři rozhodčí a delegát , " řekl nám předseda disciplinární komise Károlyi .
" Přidružení k ZEU doporučeno
Paříž -
Shromáždění poslanců Západoevropské unie ( ZEU ) včera doporučilo Radě ministrů ZEU , aby přiznala České republice a dalším osmi východoevropským zemím status přidruženého členství .
Rada ministrů , nejvyšší orgán této jediné evropské organizace s pravomocemi v bezpečnostních otázkách , bude o přiznání nového statusu rozhodovat v pondělí v Lucemburku .
ČR , Polsko , Maďarsko , Slovensko , Bulharsko , Rumunsko a tři pobaltské republiky mají dosud v ZEU jen status pozorovatele .
Větší zapojení zemí střední a východní Evropy do ZEU navrhly společně Francie a Německo .
Praha ( mš ) -
Ministerstvo vnitra nyní provozuje čtyři standardní uprchlické tábory s celkovou kapacitou 1596 míst a letos chce otevřít další tábor na severní Moravě .
Po získání azylu ( úspěšná je necelá pětina žadatelů ) cizinci odcházejí do některého z osmi pobytových integračních středisek s kapacitou 249 míst .
Ze statistik MV vyplývá , že v roce 1993 stoupl počet žadatelů o azyl v ČR oproti roku 1992 o více než sto procent .
Polovinu tvořili žadatelé z Bulharska .
Zpráva , kterou nedávno MV předložilo parlamentním výborům , uvádí , že azylové právo je často zneužíváno .
Příkladem jsou právě občané z Bulharska .
Cizinecká policie zaznamenává případy , kdy do ČR přicestovali bulharští obyvatelé celých vesnic poté , co před odjezdem prodali veškerý majetek .
Cestovní kancelář , které šlo o zisk , jim přislíbila práci , bezplatné stravování a ubytování v ČR .
Po překročení hranic je zástupci kanceláře nasměrovali do uprchlického tábora v Červeném Újezdu u Benešova a ponechali svému osudu .
Většinou se jednalo o osoby s velmi nízkým vzděláním , jež v žádosti o azyl uváděly pouze ekonomické důvody .
Ty však nejsou v ČR důvodem k získání azylu .
Popis 2 :
Zatímco v roce 1992 požádalo v ČR o statut uprchlíka 91 občanů z Bulharska , loni jich bylo již 794 .
Foto Karel Cudlín - LN
Doklady o příjmech ústavních činitelů každé pondělí v parlamentu ?
Praha ( če ) -
Veřejnost by měla mít možnost nahlédnout do kopií písemných přiznání o příjmech a darech poslanců a členů vlády .
Toto právo občané de facto měli již dva roky ze zákona o některých opatřeních souvisejících s ochranou veřejného zájmu .
Sněmovna však dosud nebyla schopna přijmout usnesení , kterým by stanovila pravidla pro zveřejnění .
Tuto skutečnost včera při jednání ústavněprávního výboru označil poslanec Ivan Mašek ( ODA ) za ostudu .
Výbor sněmovně doporučil schválit usnesení , podle kterého by si občané mohli kopie přiznání prohlédnout v parlamentu každé pondělí odpoledne .
Konečné slovo by měla sněmovna říci na květnové schůzi .
Podle zákona jsou poslanci a členové vlády povinni učinit přiznání , pokud souhrn všech jejich příjmů během jednoho roku přesáhl výši měsíčního poslaneckého platu .
Ten činí 16100 korun .
Rudým Khmerům prý pomáhají cizinci
Phnompenh -
Kambodžský vládní mluvčí včera oznámil , že na straně Rudých Khmerů bojujících o kontrolu nad hlavní silnicí vedoucí na severozápad bojují cizinci .
Mluvčí Sieng La Presse odmítl jakékoli spekulace o tom , kdo tito cizinci jsou .
Dodal jen , že mají černé uniformy .
Někteří byli údajně v boji zabiti a někteří jsou v zajetí .
Na dotaz , zda nejde o Thajce , odmítl mluvčí odpovědět .
Kambodžská vláda už v minulosti tvrdila , že Rudým Khmerům pomáhají Thajci .
Thajská pohraniční stráž má černé uniformy .
Rudí Khmerové včera oznámili králi Norodomu Sihanukoví , že souhlasí s plánem vyhlásit příměří , ale vyjádřili pochyby o tom , že by ho za existence nynějšího nepřátelského režimu bylo možné dodržovat .
Údajně oblíbená studentská zábava .
V Annapolisu se mooningem v autobusu bavila jistá žena , u níž by se předpokládala rodinná usedlost .
Autobus však nenadále zatočil a odstředivá síla vytáhla odhalené pozadí i s jeho majitelkou na silnici .
Při pádu si exhibicionistka zlomila nohu a její advokáti nyní žalují autobusovou společnost , že nechala rozměrnou záď postižené čnít z otevřeného okénka .
Nikde na světě , jen v Americe . . .
Úrokové sazby z termínovaných vkladů ( v % ) u ČSOB platné od 2 . 5 . 1995
Pramen : ČSOB
Vzpírání
Bukač zatím zůstává
Luboš Kubík
Foto Ondřej Němec - LN
Slovenští celníci vrátili od hranic pouze jediné auto bez certifikátu
Lanžhot -
Čeští celníci na hraničním přechodu v Lanžhotu by dnes měli vyhodnotit údaje , kolik kamionů s potravinami skutečně projíždí do Slovenské republiky .
Průjezd nákladních automobilů přes hraniční přechod Lanžhot a souběžnou celní stanici Stará cesta monitorují celníci již čtyřiadvacet hodin .
Včera to sdělil ředitel Celního úřadu Břeclav - dálnice Zdeněk Belica .
Sledování kamionů s povinnými certifikáty , jimiž musí být od 1 . května vybaveny potravinářské výrobky dovážené na Slovensko , začalo na obou přechodech včera ve čtrnáct hodin .
Na hraničním přechodu v Lanžhotě neměli zatím čeští celníci žádné problémy a nezaznamenali dosud ani jeden vrácený kamion bez certifikátu .
Ředitel Belica upozornil , " že to bude tím , že klasičtí exportéři tento týden nejezdí " .
Slovenští celníci nepustili přes hranici od 1 . května pouze jeden dodávkový vůz Ford Transit pražské firmy s nápoji pro diabetiky .
Na přechodu Stará cesta zatím nebylo vráceno ani jedno auto , které by nemělo požadovaný certifikát , poznamenal Z . Belica .
Škola v přírodě
Škola v přírodě ZDRAVÉ I POSTIŽENÉ DĚTI BEZ UČEBEN
Nechtěný pobyt na čerstvém vzduchu nabízí svým žákům Svobodná speciální škola J . A . Komenského v Praze na Kampě .
Škola , jež integruje zdravé a postižené děti , už loni bojovala se stísněnými prostorami , učilo se i na chodbě , a dokonce v bytě .
Očekávaného vyřešení prostorové krize se však škola ( zařazená ministerstvem školství jako ostatní rozpočtové organizace do sítě státních škol ) od jara nedočkala .
Velké naděje učitelé i rodiče vkládali do výběrového řízení , jež ministerstvo školství vypsalo na historickou budovu na Brusnici .
Po mnoha urgencích a zdržení ( výměna na postech na českém ministerstvu školství ) nakonec komise rozhodla , že projekt této školy neuspěl .
" Objekt Brusnice by měl sloužit školství .
Vzhledem k tomu , že roční náklady na jeho provoz činí 6 miliónů korun , projekt speciální školy J . A . Komenského jsme nemohli akceptovat a ve výběrovém řízení spolu se šesti dalšími neuspěl .
Myslím si , že škola neměla přibírat další třídy a rodiče by měli směřovat své protesty spíš než na ministerstvo na vedení školy , " řekl nám nový ekonomický náměstek ministra školství ing . Pilip .
Škola naopak argumentuje , že při schvalování projektu uvedla záměr každý rok přijmout jednu třídu tak , aby postupně nabídla 12 letou docházku , takže by - stejně jako ostatní státní školy - měla od resortu místního úřadu získat prostory pro své žáky .
zeptali jsme se PhDr . MILANA SMUTNÉHO , z tiskového střediska automobilové akciové společnosti ŠKODA :
Myslíte si , že v důsledku zvýšení ceny benzínu klesne poptávka po osobních vozidlech ?
" Kdo chce investovat dvě stě tisíc korun do nového automobilu , ten příliš na zdražení benzínu o dvě koruny za litr nemyslí .
My jsme za prvních šest měsíců prodali v ČSFR víc vozů než za celý loňský rok .
Poptávka neklesla ani po opakovaném zdražení a předpokládáme , že v tuzemsku letos prodáme přes 80000 aut .
Možná , že motoristé budou o něco míň jezdit , ale s poklesem poptávky nepočítáme .
Myslím si , že lidé mají obavy z důsledků rozpadu státu a hledají , jak koruny uložit . "
Pestřejší MCM
Když se vytvářela programová náplň OK 3 , příznivci populární hudby čekali , nakolik se jim vyjde vstříc .
Francouzský hudební kanál MCM je však právem zklamal .
Přinášel krom domácí , tedy francouzské produkce , už jen klipy druhořadých kapel , které se navíc donekonečna opakovaly .
V současné době je však skladba MCM jiná .
Duch základního programu klipů je sice pořád stejný , ale doplňují ho další specializované pořady .
Na své si už přijdou vyznavači metalu ve stylově čistém pořadu Dr . Heavy a Mr . Hard .
Titulní rozhovor naposled patřil Suicidal tendenties a archívní záběry byly z koncertu Black Sabbath se zpěvákem Ronnie Jamesem Diem , který se teď ke skupině vrátil .
Ještě zajímavější jsou však pořady věnované afropopu , jaké nenajdeme ani na příliš anglofilském MTV .
I když mnozí stále žijí v představách , že černým kontinentem dosud duní tamtamy , dnes má Afrika svou populární hudbu , v níž krom polyrytmiky najdeme i originální melodie a většinou velmi uvolněnou atmosféru .
Divákům OK 3 ji nepřibližuje jen hitparáda Africa Musica , ale také klipy afrických skupin v normálním proudu písní .
Cennosti zpět Třebíč - Vyšetřování několikanásobných vloupání do zámků v Třebíči a v Náměšti , odkud byly v minulém a v letošním roce odcizeny cennosti za několik miliónů korun , spěje podle komisaře kriminální policie v Třebíči kpt . Františka Ležáka ke konci .
Ve vyšetřovací vazbě se v souvislosti se zmíněnými případy nachází čtyřicetiletý muž z Prahy .
Vyšetřování skupiny pravděpodobných spolupachatelů však dosud nebylo uzavřeno .
Podle informace komisaře Ležáka se za spolupráce kriminalistů z Třebíče , Brna , Prahy i z Bavorska podařilo zajistit historické předměty v ceně přibližně jednoho miliónu korun .
kursovní lístek
DEVIZY VALUTY
střed nákup prodej
Belgičtí fotbalisté už trénují na Strahově .
Zatímco trenér Máčala sestavu tají , jeho protějšek van Himst ji sype z rukávu
krátce
Svátek má Linda
PRAHA JE JEDNÍM Z HLAVNÍCH MĚST ŽIDOVSTVÍ , prohlásili včera organizátoři při zahájení 10 . hebraistického vědeckého evropského kongresu , který se koná v našem hlavním městě .
Cílem pořádající společnosti Brit ivrit olamit je rozšiřovat a oživovat moderní hovorovou hebrejštinu v diaspoře tak , aby se stala druhým jazykem každého Žida žijícího mimo Izrael .
Rok v zahraničí
Mladá Boleslav ( sch ) -
Následující školní rok stráví pět studentů středních škol z okresu Mladá Boleslav studiem na gymnáziích v USA a Spolkové republice Německo .
Jedná se o děti zaměstnanců a . s . Škoda Mladá Boleslav a náklady spojené s pobytem a studiem v zahraničí hradí firma Volkswagen .
Celkem se do konkursu přihlásilo 12 zájemců .
Studenti budou ubytováni v rodinách .
Momentka ze včerejšího jednání Slovenské národní rady .
Úsměvy , zdá se , patřily pouze objektivům , jinak příliš důvodů ke smíchu nebylo .
Policie JAR nebude už státem ve státě ohrožujícím reformy DO VYSOKÝCH FUNKCÍ TEĎ I ČERNOŠI
Čistka mezi vedoucími osobnostmi jihoafrické policie a zavedení kontrolní skupiny převážně civilních osob , která bude dohlížet na činnost policie , je jedním z důležitých kroků vlády jihoafrického prezidenta de Klerka na cestě k demokratické Jižní Africe .
Navíc dojde k přeškolení vyšších důstojníků tak , aby jejich činnost sloužila už celé společnosti .
Současně budou na vyšší místa ve sboru jmenováni černí policisté .
Tato opatření jsou dalším důkazem úsilí vlády Jihoafrické republiky omezit násilí v černých sídlištích , které jen od roku 1990 má na kontě sedm tisíc mrtvých .
Za jednu z rozhodujících příčin přitom obzvlášť černí Jihoafričané považují slabý výkon policie .
V řadě případů byla dokonce policie obviněna z přímé účasti na vyprovokování a organizování masakrů .
Vláda JAR předčasně penzionuje plnou čtvrtinu generálů , aby doma i v cizině obnovila důvěru ve svoji policii .
Vznikne navíc zvláštní nezávislý útvar za vedení silné osobnosti z řad soudců , jemuž bude pomáhat skupina 35 inspektorů včetně veřejných žalobců , advokátů , policistů a velmi pravděpodobně i zahraničních odborníků .
Tento útvar zajistí jihoafrickým občanům právo kontrolovat aktivitu policistů a zavést zásady odpovědnosti , které dosud v řadách jihoafrické policie neexistovaly .
Na nová opatření měla vliv i mezinárodní kritika včetně zprávy britských odborníků z minulého měsíce .
Proslýchá se , že jejich vedoucí Peter Waddington soukromě vyzval prezidenta Jihoafrické republiky Frederika de Klerka , aby tyto důležité čistky provedl .
Policejní sbor JAR byl spolu s ostatními ozbrojenými složkami až do poslední chvíle státem ve státě a vedl svou vlastní politiku , často v rozporu s demokratizačním úsilím de Klerka .
Ať už podnět ke změnám přišel zvenčí nebo ne , určitě vzbuzuje naději , že povede ke zchlazení výbušné atmosféry v zemi .
Zpráva OSN viní ze zločinů v Bosně především Srby
KONVOJ POMOCI DO GORAŽDE NEVYJEL
Ženeva , Goražde -
Za porušování lidských práv v Bosně a Hercegovině nesou odpovědnost především srbské jednotky .
Uvádí se to ve zprávě OSN , která byla včera zveřejněna v Ženevě .
Dokument , který vypracoval bývalý polský premiér Tadeusz Mazowiecki během své nedávné návštěvy bývalé Jugoslávie , vyzývá k vytvoření mezinárodní komise , která by vyšetřovala válečné zločiny .
Podle zprávy existují náznaky , že tzv . etnické čistky se rozšíří také do dalších částí bývalé Jugoslávie .
Lidská práva budou hrubě pošlapávána i po skončení konfliktu , protože vzájemná nenávist a nedůvěra mezi lidmi je velká , soudí autor dokumentu .
Přimlouvá se dále za to , aby jednotky OSN měly pravomoc bojovat proti porušování lidských práv a aby také měly přístup do internačních táborů .
Mazowiecki připouští , že násilnosti mají na svědomí všechny etnické skupiny ;
největší tíhu odpovědnosti však nesou srbští vojáci .
Závažnost porušování lidských práv etnických Srbů v Chorvatsku nelze v žádném případě podceňovat .
Nelze to ale srovnávat se systematickým násilím , jemuž jsou vystaveni Chorvati a muslimové v Bosně a Hercegovině , zdůrazňuje se v dokumentu .
Humanitární konvoj OSN , který měl odjet včera ráno do Goražde obsazeného už několik měsíců Srby , musel údajně odložit odjezd kvůli bojům v této oblasti .
Od počátku války dorazil do Goražde 15 . srpna pouze jediný konvoj s humanitární pomocí , který tak přerušil na několik hodin více než čtyřměsíční blokádu .
Situace ve městě je kritická .
V Abcházii se zase bojuje
PŘIŠLO ZDE O ŽIVOT UŽ 107 LIDÍ
Suchumi -
Během nedělních bojů v Gagře a dalších místech Abcházie bylo zabito osmnáct Gruzínců .
Prohlásil to včera na mimořádném zasedání Státní rady , která se sešla v gruzínském hlavním městě Tbilisi , její předseda Eduard Ševardnadze .
Řekl dále , že Státní rada musí udělat vše pro to , aby bylo dosaženo úplného přerušení bojů v této konfliktní oblasti .
Podle jeho názoru je především nutné , aby Abcházii opustily oddíly Konfederace horských národů Kavkazu , které se zabývají " teroristickou činností " a podporují separatisty .
Abchazské ministerstvo zdravotnictví sdělilo , že od 14 . srpna , kdy v republice vypukly boje , přišlo o život 107 osob různých národností a dalších 369 bylo zraněno .
Tramvaje z Říma
Ostrava ( mas ) -
O prodeji nízkopodlažních tramvají bude v nejbližší době jednat vedení ostravského dopravního podniku se zástupci italské firmy Breda .
Italové dostali před německými a belgickými výrobci přednost kvůli výhodnějšímu technickému řešení .
Jako jediní totiž umísťují elektrické agregáty do prostoru za řidiče , což vyhovuje technickým možnostem ostravských údržbářů .
" Model , o kterém budeme jednat , už jezdí v Římě .
Zatím neznáme cenu , víme jen , že obdobné tramvaje německé výroby stojí necelé čtyři milióny marek .
Chtěli bychom jednu tramvaj od Italů půjčit na zkušební provoz .
Největší problém jsou peníze , které nám stále scházejí , " řekl nám technický náměstek DPMO Rudolf Pavelek .
z dopisů čtenářů
V této rubrice citujeme i z dopisů , k nimž má redakce výhrady , i z těch , které obsahují diskutabilní tvrzení .
Bez vody
Před několika dny jsem četl v novinách o tom , jak si někteří novopečení domácí hbitě osvojili panské způsoby a jednají nelidsky s nájemníky .
Ano , musí to být neopakovatelný pocit , když člověk může manipulovat s ostatními a vnucovat jim svůj způsob myšlení a chování .
Možná , že kvůli tomuto pocitu nechce pan Lexa , nový majitel pozemku a stavidla v Brandýse nad Labem , pouštět vodu do umělého vodního kanálu .
Je to paradox .
Vybudování kanálu stálo 6 miliónů korun , ale na suchu se vodní slalom trénovat nedá .
Nemohou zde tedy jezdit ani závodníci z Dukly Brandýs , ani my , členové oddílu TJ BSS , ani kluci z VTJ .
Vodní slalom je opět olympijským sportem .
Dokonce takovým , který přinesl naší výpravě v Barceloně jedny z prvních medailí .
Tady , na kanále v Brandýse nad Labem , trénovaly takové hvězdy , jako jsou např . Šimek , Hilgert , Přimdiš a jiní .
Teď se trénovat nedá , neteče voda .
Nemyslete si , že jsme se nepokusili s majitelem stavidla domluvit .
Bylo to však bezvýsledné .
Tento " milovník sportu " vytrvale hájí své právo .
Nic by ho to nestálo , kdyby vodu pustil , ale možná je pyšný na to , jak umí stát za svým slovem , nebo vychutnává nabytou moc .
A tak kanál vysychá a chátrá a my nemůžeme trénovat . . .
Tak by se asi cítili vzpěrači , kteří sice mají dobrou posilovnu , ale někdo jim vzal činky .
Moc bych si přál , kdyby si tento dopis přečetl někdo , kdo by dokázal pana Lexu přesvědčit o tom , že lepší než utužovat svoji moc je získat nové přátele .
Z údajů Federálního statistického úřadu vyplývá , že spotřebitelské ceny rozhodujících potravin již delší dobu stagnují .
Oproti tomuto průměru se však mohou projevit značné regionální disproporce .
Obecně přitom platí , že nejdráže je v Praze a v lázeňských centrech západních Čech , především v Karlových Varech .
Daleko více se však disproporce objevují v oblasti služeb , tu ale naše tabulka nezachycuje , které jsou ovlivněny výší poptávky ze strany zahraničních turistů .
Ztracené vůně
Na své putování k divadlu a filmu , na Frejku , Hilara a další osobnosti , které se sice někdy ve svém hledačství mýlily , ale u nichž vždycky " šlo o velké divadlo " , na " čas , kdy na jevišti voněly kulisy a dřevo " . . .
Na to vše vzpomíná herec , na něhož rovněž vzpomínali a vzpomínají mnozí .
Být hercem - kniha z řady melantrišských Memoárů ( tentokrát ve zpracování Marie Valtrové ) přináší portrét jednoho z posledních opravdových gentlemanů filmového plátna a českého divadla - Svatopluka Beneše .
Škoda jen , že otevřenost , která ovšem nikde nezachází do skandalizování , s níž Beneš vypráví o válečném období , o sestře Lídy Baarové , nebo o svém vztahu k Adině Mandlové ( vášnivá a přece diskrétní zpověď ) , chybí trochu období poválečnému .
To ostatně postrádá celistvost kapitol předchozích a je spíše útržkovitým záznamem několika významných Benešových rolí a životních setkání .
Benešova sice neúplná generační zpověď je však i tak čtenářsky vděčná ;
zároveň je příspěvkem k historickému materiálu z dějin našeho filmu i divadla .
Luxus solventních pacientů
NEMĚL BY VŠAK OMEZIT PÉČI O OSTATNÍ PACIENTY
V liberecké nemocnici , kde ode dneška mají pacienti k dispozici nadstandardně vybavené dva jednolůžkové a jeden dvoulůžkový pokoj , se počítá s tím , že o luxusní zařízení budou mít zájem především podnikatelé .
Pokoje s běžnou péčí jsou u nás totiž převážně třílůžkové , ale i šestilůžkové . "
Na vizity k pacientům v nadstandardních pokojích chodí primář nebo jeho zástupce .
Také v nemocnici ve Frýdku - Místku mají už měsíc na rekonstruovaných chirurgických odděleních tři pokoje nadstandardní péče v provozu .
I tady slouží především hospitalizovaným manažerům .
Na pokojích jsou telefony a faxy .
Zájem ze strany nemocných o tuto službu zatím však není tak velký , jak si vedení nemocnice představovalo .
Konkrétní úvahy o zřízení střediska nadstandardní péče v nemocnici ve Vsetíně nechávají tamní pracovníci až na dobu , kdy skončí privatizace zdravotnictví .
Podle Vladimíra Šlosarčíka , ředitele nemocnice , by se musela nemocnice a její zařízení především rekonstruovat .
Stejné důvody k obdobnému postupu má i krajská nemocnice v Ostravě .
( ouš , lík )
poznámky
USPĚCHANÁ ÚSTAVA
Podle očekávání schválila včera Slovenská národní rada ústavu .
Proti očekávání o něco rychleji a hlavně - s pozměňovacími návrhy .
Ty vyzdvihují slovenský národ na úkor občanského principu , posilují úlohu slovenštiny jako státního jazyka .
Při hlasování maďarští poslanci demonstrativně opustili sál .
Tím může být symbolicky předznamenán neblahý vývoj do budoucna .
S nadšeným potleskem většiny menšina nesouhlasí a cítí se jím být utlačována .
Jestliže se Slováci domnívali být diskriminováni Čechy , zdá se , že šanci položit do základů svého vlastního státu spravedlnost , nevyužili .
Opozice samozřejmě bude kritizovat ústavu za její právní nedostatky a nedomyšlenosti .
Podstatnější však je , že základní zákon v podobě , v níž byl přijat ( a koneckonců i ve způsobu , jakým byl přijat ) může zpochybnit smysl slovenské státnosti .
Zdá se dokonce , že v dramatické diskusi získaly navrch radikálně nacionalistické hlasy .
Místo řešení naléhavých hospodářských obtíží si nyní bude patrně silný muž slovenské scény Vladimír Mečiar muset usmiřovat vlivnou a bohatou maďarskou menšinu , která je trpce zklamána .
Drnovice koupily střílející útočníky
ohlédnutí MF DNES za 3 . kolem ČMFL
Drnovice koupily střílející útočníky
V LUČNÍ ULICI V PLZNI BYLO TENTOKRÁT SMUTNO
Pouhá tři kola jsou odehrána v Českomoravské fotbalové lize , nicméně už lze hovořit o šťastných i zklamaných .
To proto , že v současném ročníku mají body dvojnásobnou cenu - hraje se o 2 . celostátní ligu , byť nikdo neví , zda vskutku vznikne .
Z tohoto hlediska panuje největší radost v Drnovicích , mužstvu z nejmenší obce , které také v loňském ročníku vedlo až do 9 . kola .
Dnes je opět v čele , jediné se stoprocentním ziskem a s úctyhodným počtem vstřelených gólů - 11 .
K tomu sekretář ing . Gábr : " Náš útok konečně vypadá jako útok , Zelníček z Baníku , Hamsa z Bohemians a Hamár z BOBY Brno nastříleli z 11 gólů osm !
Dostali jsme jich však pět , ale věříme , že se brankář Pavlíček ze Slušovic a stoper Belšán z Plzně včas chytnou .
Zatím byl nejlepším soupeřem Xaverov , hrál chytrý fotbal , ale za stavu 1 : 0 pro nás neproměnil dvě vyložené šance - tyč a pak sólo zahozené Adamem .
A nakonec 4 : 0 ! "
Naopak smutno bylo v neděli večer v Plzni .
Viktoria se vrátila se staronovým názvem i na útulný stadión v Luční ulici , na exligový Cheb přišlo třikrát tolik diváků než dříve - a dočkali se porážky 0 : 3 .
Slovo má sekretář Valenčat : " Nebyl důvod Chebu se bát , loni jsme ho porazili v poháru 4 : 0 a letos v přípravě 4 : 1 .
Ale už za chvíli bylo znát , že hráči mají zbytečný respekt před relativně zkušenějším celkem .
Navíc jsme se oslabili sami .
Těsně po půli se hosté ujali vedení , za minutu nám byl vyloučen Mika - po žluté kartě zadržel unikajícího soupeře rukou .
A za 10 minut potkal stejný osud Hudce - za podražení ze strany . "
Nijak se neusmíval ani jablonecký trenér Dočkal po těsné porážce ve Zlíně .
" Je to škoda , nejméně na bod jsme měli .
Bohužel se naši hráči nezbavili vědomí , že jedou ke zkušenému soupeři jako nováček , a tak také hráli .
Hodně způsobil okamžik , kdy dal Mihalík gól , ale rozhodčí jej pro údajný ofsajd neuznal .
Byl regulérní !
Až po půli jsme zdvihli hlavu , ale pak si dal Jindra nešťastný vlastní gól . "
Dva zápasy 3 . kola pískali prvoligoví rozhodčí : Draštík v Plzni a Puček ve Znojmě .
Vysvětlení podal předseda komise rozhodčích ČMFS Henn : " Jde o dohodu s komisí rozhodčích ČSFA , aby ti prvoligoví byli co nejvíce v akci .
Když mají volno , řídí nižší soutěže včetně dorostenecké ligy a ligy žen .
Teď například pískal Maurer ČFL , Brabec , Zvonič , Bohuněk a Krondl divizi , Wencl dorosteneckou ligu .
Samozřejmě za odměnu stanovenou pro tuto soutěž , tedy v divizi hlavní za 150 korun .
Aby si někdo nemyslel , že jezdí vydělávat . "
" Bude to velká fotbalová bitva , " řekl trenér čs . fotbalistů Máčala před dnešním utkáním s Belgií , ale sestavu našeho týmu neprozradil .
( Viz Dnes na Strahově : ČSFR - Belgie , str . 16 . )
Tenisový žebříček
Na prahu tenisového turnaje US Open doplňujeme ještě včerejší tenisové žebříčky o další podrobnosti k umístění našich hráčů tak , jak jsme je obdrželi z evropského sídla ATP Tour v Monte Carlu .
Složil a Šrejber .
Složil a Šrejber .
Jasný požadavek : odvolat šéfa ČSTK
Praha ( pen ) -
Včera ráno jsme se obrátili přímo na sekretariát generálního ředitele ČSTK , chtějíce znát podrobnosti týkající se jeho odvolání .
Petr Uhl však s námi odmítl hovořit .
Později - po svém přijetí u premiéra Stráského - ředitel Uhl prostřednictvím ČSTK potvrdil , že jeho případným odvoláním se bude federální vláda zabývat na dnešním zasedání .
Zdůraznil , že nezná důvody pro své případné odvolání z funkce .
" Nebyly mi zatím sděleny a není ani mně , ani členům federální vlády známo jméno mého případného nástupce , " řekl Petr Uhl .
Dále sdělil , že jeho rozhovor s Janem Stráským se týkal perspektiv ČSTK v oblasti právní a ekonomické , a zejména rozčlenění původní ČSTK na již existující nezávislou Tiskovou kancelář Slovenské republiky a zbytek , který je dosud ve federální působnosti .
Podle našich informací z nanejvýš důvěryhodného zdroje má odvolání Petra Uhla dva hlavní důvody .
Za prvé - politicky a profesně prý neskýtá záruky , že by byl " dokonalým likvidátorem " ČSTK jakožto federální instituce a že by dokázal její delimitaci do republik spolehlivě a rychle zabezpečit .
Rozhodující však bude patrně druhý důvod : požadavek okamžitě Petra Uhla odvolat vznesla nekompromisně uprostřed minulého týdne vrcholná slovenská politická reprezentace .
Zdůvodnila jej tím , že generální ředitel ČSTK bez konzultace s Bratislavou odvolal několik zahraničních zpravodajů ČSTK slovenské národnosti .
Dary dobré vůle
Brno ( kar ) -
Deset počítačů s monitory a základním vybavením v celkové hodnotě téměř 224000 Kčs předala včera v Brně Olga Havlová dvěma školám pro zdravotně postižené děti .
Výbor dobré vůle je získal od československé pobočky tchajwanské firmy Sunnytech .
Polovina přístrojů bude sloužit ústavu pro postiženou mládež na Kociánce , zbývajících pět dostala základní škola pro nevidomé a slabozraké v Pisárkách .
Pro zdravotně postižené děti obou škol navíc připravila firma Master foods k zahájení školního roku happening se sladkými dárky za 35000 Kčs .
Obchodníci se zbraněmi zadrženi
Brno ( jh ) -
Anonymní telefonát na linku 158 brněnským policistům v pondělí kolem 22 . hodiny oznámil , že v okolí Kuřimi na Brněnsku se pohybuje osobní motorové vozidlo červené barvy se zbraněmi .
Po rozsáhlém pátrání policisté auto cizí výroby bez poznávací značky s řidičem bez dokladů včera v jednu hodinu po půlnoci objevili v Brně .
Poblíž vozidla zadrželi i dalšího muže bez dokladů .
Během noci a včerejška zajistili sedm samopalů ráže 9 mm zahraničního původu se zásobníky až na 50 nábojů .
Z trestného činu nedovoleného ozbrojování vyšetřovatel Okresního úřadu vyšetřování Brno - venkov obvinil tři dosud netrestané muže ve věku 21 , 27 a 39 let .
Všichni pocházejí z Brna a okolí a u jednoho z nich policisté našli 63000 Kčs , utržených za zbraně .
Podle slov vrchního komisaře jihomoravské kriminální policie Petra Vlacha jde o méně kvalitní , ale účinné a nebezpečné zbraně , jejichž cena se na černém trhu pohybuje kolem 900 marek nebo 21000 korun .
Původ zbraní policisté dosud upřesňují a předpokládají , že stopy povedou k dalším účastníkům organizovaného nelegálního obchodu se zbraněmi .
Guido Reni - Sv . Josef s Ježíškem
Delors připraven odstoupit
" NE " MAASTRICHTU VE FRANCII REÁLNÉ
Paříž -
Předseda komise ES Jacques Delors pohrozil , že odstoupí z funkce , jestliže Francouzi v zářijovém referendu odmítnou maastrichtské smlouvy o plánované hospodářské , měnové a politické unii v rámci ES .
" Za takové situace nebudu usilovat o prodloužení mandátu , " řekl v rozhovoru pro francouzskou stanici Evropa 1 .
Předseda komise ES tímto výrokem reagoval na poslední průzkumy veřejného mínění ve Francii , podle nichž jsou síly přívrženců a odpůrců Maastrichtu prakticky vyrovnány a výsledek referenda ohlášeného na 20 . září nelze tedy s jistotou předvídat .
HAVÁRIE V BUŠI .
Letadlo s 41 novináři na palubě , které mířilo do Jižní Afriky , včera havarovalo v jihoangolském buši .
Tři členové posádky zahynuli .
RUSKÉ LODĚ DO ZÁLIVU .
Dvě ruská vojenská plavidla se připravují k vyplutí do Perského zálivu .
Oznámil to náčelník generálního štábu ruských ozbrojených sil generálplukovník Dubynin .
V Perském zálivu se zapojí do mise mezinárodních mírových sil .
VÝBUCH NA TRŽIŠTI .
Nejméně 22 mrtvých a 40 raněných si vyžádal výbuch nálože na tržišti ve vesnici Sainthamarathu na východě Srí Lanky .
Nálož byla umístěna v plechovce připevněné ke kolu .
Nastražili ji zřejmě příslušníci organizace Tygři osvobození , která bojuje za vytvoření samostatného tamilského státu .
ŘIDIČI PROTESTUJÍ .
Tisíce španělských řidičů nákladních automobilů zahájily včera stávku na protest proti " neodpovídající vládní podpoře sektoru dopravy " .
V Štýrském Hradci nejvýš třicítkou
RAKOUSKO :
V Štýrském Hradci nejvýš třicítkou
Vídeň -
Ve Štýrském Hradci ( Graz ) platí od včerejška na celém území města rychlostní limit 30 kilometrů v hodině .
K takovému kroku , který starosta města Alfred Stingl označil za " odvahu k odpovědnosti " , se dosud neodvážilo žádné jiné město v Evropě .
Jde o modelový dvouletý pokus , který má ukázat , jak takové rozhodnutí ovlivní chod města .
Z limitu jsou vyňaty pouze výrazně označené hlavní průjezdné komunikace , kde nadále platí maximální rychlost 50 km za hodinu .
Odstávka výroby je v dohledu
Od začátku loňského roku do současnosti se počet zaměstnanců plzeňské Škody snížil z 35760 na 29217 a pracovní trh regionu to v podstatě zvládl .
Také proto na Úřadu práce v Plzni nemají z nadcházejících opatření v největším podniku města vážnější obavy .
Nezanedbatelná část lidí , kteří opustí Škodovku ( kromě 1300 čerstvě uvolňovaných je to ještě 800 pracovníků exekutivy a služeb , o jejichž odchodech se rozhodlo už v závěru července ) totiž má nárok na předčasný důchod .
" V Plzni je v této době ke třem tisícům volných míst a zhruba stejná je také poptávka po zaměstnání .
Požadavky s poptávkou ale nekorespondují .
Přesto bychom zřejmě mnohým škodovákům zejména z dělnických profesí mohli pracovní příležitosti nabídnout , " soudí zástupce ředitele Úřadu práce v Plzni Josef Hafner .
" Ještě do konce roku otevřeme ve Škodovce pobočku našeho úřadu .
Budeme připraveni , kdyby se události v podniku měly nějak zásadněji radikalizovat . "
JAN ČECH
" Všechny naše podniky , které budou nuceny utlumit nebo úplně zastavit výrobu , dělíme zhruba do dvou časových horizontů - říjen a období mezi listopadem a prosincem , " uvedl včera v Praze generální ředitel a předseda představenstva koncernu Škoda Plzeň Ladislav Novotný .
K říjnu pravděpodobně půjde o avizovaných 1276 lidí , ředitel Novotný však nevyloučil , že v měsíci listopadu by mohla být nezaměstnanost o řád vyšší .
Ladislav Novotný vidí řešení současné situace firmy zejména v jednání s bankami .
Jestliže nebude nalezeno alespoň částečné východisko , dojde podle jeho mínění k ohrožení očekávaného vstupu zahraničních partnerů : " Jde však o tu nejhorší variantu , protože příslušné smlouvy jsou již připraveny a měly by být parafovány do 29 . září , " dodal Ladislav Novotný
. ( lh )
Postoj bank ve věci snížení úvěrů či restrukturalizace dluhů plzeňské Škodovky je zdrženlivý .
Uvedl to včera ekonomický ředitel koncernu Jiří Škaloud .
K možnosti případné garance bankám akciemi Škodovky , které jsou uloženy v FNM , sdělil , že podnik těmito akciemi nemůže sám disponovat .
Ředitel Škaloud nevyloučil vydání obligací , i když jde podle jeho názoru o krok " riskantní a neřešící situaci podniku .
" Nicméně " vládní činitelé mají kontakty , které by umožňovaly umístit tyto obligace na amerických trzích .
Podrobnější informace o technice tohoto umístění však zatím nemáme , " dodal Jiří Škaloud .
servis
Skladby C . Monteverdiho a G . Gabrieliho zazní dnes v rámci festivalu Praha - Evropa - hudba v kostele P . Marie a sv . Karla Velikého na Karlově .
Emil Viklický Quartet vystoupí v Redutě spolu s norským jazzmanem Magni Wentzelem .
Teatr im . mjr . Szmauza z Českého Těšína dnes hostuje od 19.00 hodin ve Studiu Labyrint .
Rockové skupiny Vinohrady a Marco Polo vystoupí dnes v pražském Junior klubu .
Paříž coby velryba ?
Lubomír Martínek emigroval do Francie v roce 1979 .
Sedm let nato , ve svých dvaatřiceti , vydal v Kolářově exilové revui K svou prozaickou prvotinu LINKA Č . 2 , kterou nyní vydal v Čs . spisovateli v knižnici experimentálních textů Imagena .
Linka č . 2 je svérázným živočichopisem Paříže ze začátku let osmdesátých : prostřednictvím reprodukovaných hovorů lidí , záznamů populistických scének i snobských dialogů , citací reklam , novinových titulků , módních taoistických pouček atp . vytváří Lubomír Martínek skicu obřího velkoměsta , v jehož pomyslném břiše - zejména v metru - se pohybuje autorův dvojník Jonáš , český exulant , který sice utěšeně srůstá se svým novým bydlištěm , zároveň však přímo posedle vypočítává všechny moderní civilizační nectnosti této pařížské " velryby " : totální odcizenost , anonymnost i jednotvárnost , všudypřítomnost " barevných " . . .
Je to Paříž viděná zvnitřku a zdola , bez jakéhokoli pozlátka , ba právě naopak : však ji také v závěru prózy sadisticky paralyzuje stávka metařů .
Martínkova prvotina je intelektuální mozaikou , jejíž vyznění je záměrně jednostranné a skrytě se blíží satirické parodii .
Kritické líčení života ve velkoměstě je věčné téma světové literatury , leč ani bibličtí Jonášové nemívali zdání , kterým směrem se velryby ubírají a jaká nebezpečí jim na širém moři hrozívají .
Z břicha ( či z metra ) to nebývá vidět .
V Ottawě a Tampě nejnižší příjmy
HOKEJISTÉ NOVÝCH KLUBŮ NHL SI PŘESTO PŘILEPŠÍ
Nové kluby severoamerické NHL Tampa Bay Lightning a Ottawa Senators nabízejí podle přehledu hráčské asociace jedny z nejnižších platů v NHL .
Průměrný roční plat , vypočítaný z 11 nových kontraktů , je v Ottawě 262272 amerických dolarů , ze 16 smluv v Tampě vyšel průměr 213125 dolarů .
V loňské sezóně byl průměrný plat hokejisty v NHL 379000 dolarů .
Nejlépe placeným útočníkem v Ottawě je centr Lamb , který přišel v tzv . rozšířeném draftu z Edmontonu - vydělá si 375000 ročně .
Peluso ( přestoupil z Chicaga ) bere 325000 , loni měl " pouze " 140000 .
Platový skok v Ottawě se dotkl také bývalého brankáře Hartfordu Sidorkiewicze , který si přilepšil o 82000 na 350000 ročně .
Nejdražším pro Tampu bude obránce Ramage s příjmem 375000 dolarů .
Ruský centr Semjonov bral loni v Edmontonu 265000 dolarů , v Tampě to bude letos 310000 ( nejvíc z útočníků ) a během čtyř let by se jeho plat měl dostat až k 460000 .
Loni jen dva hráči v NHL vydělávali pod 100000 dolarů ročně .
Jedním z nich byl křídelní útočník Maltais , v Tampě však už podepsal nový kontrakt za 200000 dolarů .
Rusnák u Botiče
Včera došlo k dohodě mezi dvěma fotbalovými kluby z Vršovic : Slavia půjčuje Štefana Rusnáka na hostování do Bohemians .
" Klokani " mohou využít služeb tohoto útočníka do konce roku .
Poprvé už v příštím kole , kdy Bohemians hrají na půdě Slovanu .
Dvanáct let v jedné čepici
BRANKÁŘ FAERSKÝCH OSTROVŮ KNUDSEN SE TĚŠIL NA " BOMBERA " SKUHRAVÉHO
Zatímco jeho spoluhráči v jednom ze salónků košického hotelu Slovan už dávno dojídali , on se na úterní snídani přiloudal až kolem desáté .
Vydatný spánek prý miluje a když to jde , nikdy se vstáváním nepospíchá .
I to na sebe den před kvalifikačním zápasem prozradil nejpopulárnější fotbalista Faerských ostrovů , brankář JENS MARTIN KNUDSEN ( 25 ) .
- V roce 1990 , když jste vstupovali do kvalifikace o ME ve Švédsku , jste vychytal zápas s Rakušany , které jste nakonec porazili 1 : 0 .
Letos jste ale v Rumunsku a nedávno ve Walesu dostal už celkem 13 gólů . . .
" Přiznávám , že tři góly z těch sedmi byly v Rumunsku moje .
Ve Walesu šlo o vyloženě nešťastný zápas .
Domácí byli lepší tak o jednu či dvě branky .
Všichni doufáme , že v Košicích už se konečně chytíme .
Jsme rozehraní , tuto neděli u nás končí liga .
Já osobně cítím skvělou formu . "
- Takže o porážce neuvažujete ?
" Věříme v remízu . "
- Nula nula , nebo v nějakou jinou ?
" Už nesmím dostat žádný gól , takže je to jasné . "
- Asi jste rád , že za Československo nenastoupí útočník Skuhravý . . .
" Tak to se mýlíte .
Na souboje s fotbalistou , kterého uznává celá Evropa , jsem se moc těšil .
Víte , jaká by to pro mne byla vizitka , kdyby mi nedal gól kanonýr z italské ligy ?
Kromě Skuhravého znám i Kubíka , Knoflíčka a brankáře , co chytá v Anglii za Queen ` s Park Rangers , ano , Stejskala . "
- Proslul jste kulichem , který v utkáních nesundaváte z hlavy .
Jde o recesi , nebo to má jiný důvod ?
" Když mi bylo třináct , zranil jsem se při fotbale na hlavě .
Po uzdravení mi doktor doporučoval , abych nosil něco jako pevnější přilbu .
Copak se dá chytat v nějaké helmě jako hokejoví brankáři ?
Tak jsem to vyřešil pletenou čepicí .
Já i doktor jsme měli pocit bezpečí , a pak už mi to prostě zůstalo . "
- Kolik jste těch pokrývek hlavy od svých třinácti let vystřídal ?
" Nebudete tomu věřit , ale je to pořád ta původní , kterou jsem si nasadil v žákovském družstvu . "
- Ovšem při pondělním tréninku v Praze na Strahově jste na hlavě nic neměl . . .
" V cizině mi čepičku nemá kdo vyprat , což je doma letitá starost mé maminky .
Tak jsem si ji na středeční zápas raději šetřil . "
- Zmínil jste se o mamince , to nejste ženatý ?
" Ženil jsem se letos v červenci , i když už máme pětiletého chlapce .
Víte , u nás se to tak nebere . "
- Tak proč vám čepici nepere manželka ?
" Maminka už v tom má praxi a manželka se do téhle práce nijak nehrne . "
- Jste skutečným fotbalovým amatérem ?
" Ryzím .
Pracuji ve fabrice na zpracování ryb , jezdím tam s nákladním vozíkem . "
- Máte za případný úspěšný výsledek v košickém utkání slíbené nějaké prémie ?
" Nemáme , jsme chudá asociace a nijak bohatá země .
Nedostaneme nic , ani kdybychom vás porazili 5 : 0 . "
- Jakého máte koníčka ?
" No přece fotbal .
Vždyť říkám , že jsem stoprocentní amatér . "
Pokles kriminality
Ústí nad Labem ( hv ) -
Policejní razie , při kterých v uplynulých třech týdnech bylo nad rámec běžné služby nasazeno v severních Čechách 1570 policistů a zjištěno 71 trestných činů , 785 přestupků a třináct hledaných osob , přinesly v kraji pokles uliční kriminality .
Jak včera uvedl mluvčí severočeské správy Policie ČR Jiří Pávek , akce budou nadále pokračovat .
Cílem je eliminovat největší meziroční nárůst trestné činnosti v Čechách , která v kraji stoupla takřka o třetinu .
V uplynulém víkendu tu došlo ke 144 krádežím vloupáním se škodou 2.6 milióny Kčs .
Unie jako možné státoprávní řešení ?
Praha ( ben ) -
Další schůzka zástupců opozičních stran ČSSD a LSU s činiteli HZDS se uskutečnila včera ráno na půdě FS .
Jednalo se na ní o postoji české opozice především k zákonům o způsobech zániku federace a kompetenčních novelách , které federaci zeštíhlují .
Poslanec ČSSD Ivan Fišera nám po setkání sdělil , že ČSSD a LSU jsou ochotny vstřícně debatovat o hlubší novele zákona o referendu , nicméně na něm trvají .
Pokud jde o dvě kompetenční novely , ČSSD a LSU je nevítají , ale z principu pro ně budou hlasovat .
Ivan Fišera dále řekl : " Nebylo přesně interpretováno předsedou FS Michalem Kováčem , když řekl , že jsme se dohodli , že není správné bránit zániku federace .
My jsme jen dali najevo , že je třeba hledat způsoby , jak se dostat k rychlému rozhodnutí .
Ovšem jednoznačně jsme se s HZDS shodli na tom , že dokud federace existuje , musí fungovat . "
Zástupci ČSSD , LSU a HZDS hovořili rovněž o tom , že nevylučují řešení státoprávního problému formou nějaké podoby unie .
Zatím však takový návrh ČSSD pouze připravuje .
Kotas kandiduje
Praha ( ben ) -
Poslanec FS Aleš Mucha ( LSU ) nevidí důvod , proč by stahoval svůj návrh kandidatury Jiřího Kotase na funkci prezidenta ČSFR , přestože se v minulých dnech LSU od kandidatury J . Kotase distancovala .
J . Kotas je tak jediným kandidátem pro zítřejší volbu hlavy státu .
Pád opony pomohl Bavorsku vyjít z " konce světa "
Bonn -
Od roku 1989 , kdy padla železná opona , se východní Bavorsko hraničící s ČSFR přeměnilo z " konce světa " opět ve střed Evropy .
Ekonomika oblasti , považované dříve za " chudobinec " západního Německa , získala šance pro další rozkvět .
Naděje na nové východní trhy vzbudily optimismus .
Nadšení nicméně tlumí negativní jevy jako nepřipravenost dopravních sítí a pro někoho i nemilá konkurence " levných " pracovních sil .
Po otevření hranic si našly do Německa cestu desetitisíce lidí z ČSFR za výdělkem .
Jsou to " pendleři " , kteří každý den za prací z Čech do Bavorska dojíždějí a vydělávají si takto ve zhruba 30 kilometrovém pohraničním pásmu s pracovním povolením na neomezeně dlouhou dobu .
Dál od hranic pak v Německu mohou získávat práci po tři měsíce ročně sezónní pracovníci .
Obě formy vesměs nemají v SRN odpůrce , protože naši lidé dělají hlavně tam , kde se nedostává místních sil a vstupují do soutěže na pracovním trhu za obdobných podmínek jako Němci , tedy i se sociálními dávkami .
Tiskový tajemník pohraničního pracovního úřadu ve Schwandorfu Karl Sandner říká , že do poloviny letošního roku počet čs . pendlerů , odhadovaný zhruba na 10000 , rostl , avšak nyní se zastavil .
Příčinou jsou konjunkturální obtíže a pokles německého exportu v souvislosti se zvýšením kursu marky a zdražením zboží .
Velkým problémem jsou v Německu lidé zaměstnávaní bez pracovního povolení , což se zdaleka netýká jen Čechoslováků , ale i Poláků i dalších Východoevropanů .
Početně se dají stěží odhadnout , ale lze je najít především na stavbách .
Právně jsou téměř nepostižitelní a pokud se na ně přijde , najdou si jiného ochotného zaměstnavatele .
Ti však musejí počítat s vysokými pokutami ve výši několika tisíc marek .
Vlastní kapitolu tvoří mezipodnikové smlouvy uzavírané na základě dohod mezi bonnskou vládou a partnery ve východoevropských státech .
Po roce 1989 vzešly z politické vůle kabinetu na Rýně jako jedna z forem pomoci mladým demokraciím .
Ročně Německo na této bázi akceptuje 100000 pracovníků , přičemž asi polovina kontingentu připadá na Polsko a kolem 12000 míst na ČSFR .
Hlavně odbory v posledních měsících zatroubily na pochod proti dosavadní praxi , neboť dělníci jsou příliš levní a lákají zaměstnavatele k propouštění Němců či zkracování jejich úvazku , zatímco cizinci pracují třeba za poloviční odměnu šest i sedm dní v týdnu .
Bonnská vláda i místní úřady si teď lámou hlavu , jak tuto nabídku zachovat a přitom uklidnit vnitřní situaci .
Řešení směřuje k vytváření srovnatelných platových podmínek , ale také ke stejně vysokým sociálním dávkám , jaké platí Němci .
Dohodnutý stotisícový kontingent přitom bude perspektivně sotva rozšířen , spíše naopak .
Klaus Hofbauer z městského úřadu v sousedním Chamu považuje za vážný problém vzájemných styků nedostatečnou dopravní infrastrukturu , která nebyla na nečekané otevření hranic připravena .
Malá propustnost komunikací a infarktové situace na pohraničních přechodech přidělávají starosti i ekologům .
" Nejchudší " západoněmecký okres - pokud jde o úroveň příjmů - přesto zákonitě pád železné opony uvítal .
Německé firmy objevily český trh a nalézají u sousedů dokonce výrobky , které dříve dovážely i z jiných kontinentů , pokračuje Hofbauer .
Zájem o kontakty dokumentuje i fakt , že si v hornofalckém a hornofranském pohraničí získaly velkou popularitu kursy češtiny .
Negativní stránky chování Čechů v bavorském pohraničí ?
Nevymyká se podle Hofbauera chování Němců .
Jde hlavně o krádeže , jejichž rozsah ale nevybočuje z běžných " špatných " zkušeností s místním obyvatelstvem .
Ohlasy německého tisku na výsledky referenda ve Francii
Přes všechnu radost nad vítězstvím rozumu ve Francii a přes pocit zadostiučinění , že se ve Francii prosadila myšlenka politické unie , nelze zapomínat na četné skeptiky , bez jejichž spolupráce je sjednocení Evropy nemožné .
Nejde jen o to poskytnout Dánům možnost , aby ještě jednou zvážili své záporné stanovisko ke sjednocené Evropě , ale také o to překonat negativní nálady ve Velké Británii , což bude velmi obtížné .
Britský premiér John Major ve svém prvním stanovisku k výsledkům referenda naznačil , že ratifikace maastrichtské smlouvy nebude nijak snadná .
Za příčinu slabosti libry znovu označil nadvládu německé marky a nedostatečnou politickou odpovědnost Spolkové banky , nikoli špatnou ekonomickou politiku své vlády .
Der Tagesspiegel
Evropa sice vyhrála jednu bitvu , ale ne válku .
Svými hlasy pro politickou unii Francouzi umožnili , aby se evropský vlak dal opět do pohybu .
Nebude to však snadné , jak už naznačil premiér Major , který chce doporučit parlamentu , aby ratifikoval maastrichtské dohody teprve poté , změní - li Dánsko svůj postoj .
Šéfové 12 členských zemí Evropského společenství se na svém nadcházejícím vrcholném setkání budou muset nejen zamyslet nad svou příští politikou , ale budou ji muset také nově definovat .
Začátkem příštího roku se má totiž uskutečnit další významný krok na cestě ke sjednocené Evropě , a to vytvoření vnitřního trhu ES .
Berliner Morgenpost
Těsné vítězství francouzských stoupenců maastrichtské smlouvy není pro zastánce Evropské unie určitě důvodem k oslavování .
Měnová krize v uplynulých měsících a týdnech a ještě před ní odmítavý postoj Dánska znovu ukázaly , jak hluboká je ve všech zemích ES nedůvěra špatně informovaných občanů k politikům .
Vnitropolitické důsledky francouzského referenda zatím nelze dost dobře odhadnout .
Jisté je , že bylo oslabeno Mitterrandovo postavení , neboť referendum vyjádřilo protest občanů proti jeho politice .
Zatímco chudí Francouzi drtivou většinou maastrichtské dohody odmítli , jejich ekonomicky silní spoluobčané jim dali svůj hlas .
Jednoznačně získali komunisté , a především pravicoví radikálové , i když obě seskupení hlasovala proti maastrichtským dohodám .
Těsný výsledek referenda však přesto jejich pozice upevnil .
Handelsblatt
K situaci ve východní Evropě
Zatímco západní Evropa tajila dech nad budoucností maastrichtské smlouvy , na východ od německých hranic se děly významné události .
Některé jsou negativní nebo ambivalentní .
Konflikt v bývalé Jugoslávii se stává neovladatelný .
Češi a Slováci se rozhodli urychlit rozvod , který zřejmě zanechá Slovensko v rostoucích hospodářských a politických obtížích .
Růst slovenského nacionalismu násobený znovu se probouzející starostí o osud etnických Maďarů v Rumunsku a pohraničních oblastech bývalé Jugoslávie způsobuje starost v Budapešti .
Maďarský postup vstříc tržní demokracii je mařen signály etnické netolerance .
Je to však Polsko , největší a nejlidnatější ze tří středoevropských zemí , které usilují o plné členství v Evropském společenství na počátku 21 . století , kde došlo v několika posledních měsících k největším změnám .
Naštěstí šlo většinou o změny k dobrému .
Po většinu letošního roku se zdálo , že Polsko je paralyzováno politickými potyčkami mezi prezidentem , vládou a rozděleným parlamentem .
Hlavním symbolem neúspěchu vlády byl rostoucí rozpočtový deficit .
Premiérce Hanně Suchocké se však podařilo sestavit impozantní vládní koalici zahrnující bývalého premiéra a několik zkušených členů kabinetu .
Léto strávili na vypracování politické a ekonomické strategie , ve které navrhli oživit pozastavený program masové privatizace , dostat pod kontrolu veřejné výdaje a uklidnit polské a zahraniční investory a Mezinárodní měnový fond ( MMF ) .
Počátkem tohoto měsíce měl MMF jako první příležitost ocenit vládu a její program .
Jeho představitelé odletěli z Varšavy se silným dojmem ze schopností nových ministrů , povzbuzeni důkazy o hospodářském oživení založeném na vyšším exportu a přesvědčeni , že vláda je schopna snížit rozpočtový deficit z očekávaných 8.5 procenta hrubého národního produktu v tomto roce na 5.5 procenta v roce příštím .
OBCHOD KVETE .
V prvním pololetí letošního roku se zvýšil objem výměny mezi Německem a ČSFR na 3.4 miliardy marek , zatímco za celý rok 1991 činil pět miliard marek .
HŘBITOV PRO KATYŇ .
Rusko je připraveno vyčlenit půdu k výstavbě hřbitovů pro polské důstojníky , kteří byli zastřeleni Stalinovou tajnou policií v Katyňském lese .
adresa : novinářská 3 , Ostrava 1 , 709 16
V této rubrice citujeme i z dopisů , k nimž má redakce výhrady , i z těch , které obsahují diskutabilní fakta .
Na článek o jugoslávských uprchlících v Rozvadově pod titulkem Bez pomoci na hranici reagoval Jan Králíček z Kopřivnice .
" Je to hrozné , kam až dosáhla národní nenávist a pod co se podepsal komunismus .
Pozastavil jsem se však nad větou jednoho z uprchlíků :
" Pamatujete si ještě vůbec , jak jsme právě my , Jugoslávci , vašim lidem v osmašedesátém a později pomáhali utíkat na Západ ? "
To je důvod , proč vám píši .
V září roku 1970 jsem byl s kamarádem a jeho ženou na dovolené v Jugoslávii .
Bydleli jsme v kempu v Kralevici , asi 20 km od Rijeky .
Dohodli jsme se , že se nevrátíme a přejdeme jugoslávsko - rakouské hranice u města Malibor .
Byli jsme však přistiženi , odvezeni do vazby , odsouzeni a po odpykání trestu vyhoštěni do Maďarska .
Ve vězení jsem se setkal s desítkami lidí z Československa , které potkal stejný osud jako nás .
V den , kdy jsme byli propuštěni , jeli s námi ve vězeňském voze další tři .
Dva z nich byli bez peněz .
Samozřejmě , že jsme jim pomohli tak , aby se dostali až domů , do západních Čech .
Co následovalo po příjezdu domů ?
Všichni jsme byli na hodinu propuštěni ze zaměstnání pro ztrátu důvěry , ohrožení státního plánu - v té době jsem pracoval na šachtě .
V celé oblasti Karviné jsem pak nemohl najít práci , byl jsem rozvedený , platil výživné na dvě děti .
Musel jsem si vypůjčit peníze , abych nebyl stíhán pro neplacení výživného .
Nejsem v žádném případě zaujatý , spíše naopak , lidé si mají v nouzi pomáhat .
Jak si ale vzájemně pomáhají jugoslávští uprchlíci , je zřejmé z článku .
Jedni živoří , druzí přespávají za marky .
Proto pomáhejme , ale ne na úkor našich občanů , kteří se ještě dodnes nevzpamatovali z " bohatého a plodného " života minulého režimu , " míní pan Králíček .
Na hrozbu , jakou představuje pro život na Zemi úbytek ozónu , upozorňuje Radek Potočný ze Vsetínska , člen ekologického sdružení Děti Země .
" Je to už dva roky , co sdružení Děti Země žádalo peticí federální vládu a FS ČSFR , aby ratifikovaly Montrealský protokol , k určitému datu zakázaly výrobu freonových sprejů a provedly další opatření ke snížení výroby a spotřeby látek poškozujících ozónosféru .
Od té doby se změnilo pouze to , že Československo ratifikovalo Montrealský protokol , ale bez jeho zpřísňujících dodatků .
Spotřeba i výroba freonů se sice snižují , ale nic jim nebrání v opětném vzrůstu .
Proto nyní přicházejí Děti Země s novou peticí za záchranu ozónové vrstvy , v níž mimo jiné požadujeme zákaz výroby , dovozu i spotřeby freonových sprejů k 1 . 1 . 1993 , omezení vzniku i spotřeby chloridu uhličitého na minimum a další opatření .
Vzniklou ozónovou dírou proniká na Zemi stále více tvrdého UV záření , které ničí živé buňky .
Nejprve zřejmě zahynou rostliny a plankton .
Živočišstvo potom vymře buď nedostatkem kyslíku , potravy , nebo přímo na rakovinu kůže .
V Chile již nyní běhají slepé ovce a zajíci , schnou rostliny , lidé umírají na rakovinu kůže .
Na severní polokouli je vývoj o několik let zpožděn oproti jižní polokouli , ale charakter má obdobný .
Pokud vám osud ozónu a života na Zemi není lhostejný , podepište i vy petici za záchranu ozónosféry .
Sběr podpisů potrvá do konce září .
Informace lze získat v ekologickém informačním centru Dětí Země v Praze 6 , v ulici Podbabské 14 , t . č . 3117075 , " píše pan Potočný .
Hodina léčby
Denní sanatorium pro pacienty postižené kožními chorobami bude od 7 . října fungovat v třinecké nemocnici Sosna .
Jde tak po Praze a Ústí nad Labem o třetí zařízení v republice , které bude poskytovat efektivní způsob léčby běžný v západních zemích .
" Není nutný celodenní pobyt na oddělení .
Pacienti s ekzémy , lupenkou , bradavicemi a jinými kožními chorobami budou ošetřeni koupelemi , ozařováním , akupunkturou či jinými netradičními způsoby zhruba za jednu hodinu .
Sami si mohou zvolit čas mimo svou pracovní dobu .
Domů odejdou natřeni příjemným nezbarvujícím krémem .
Budou tak ušetřeni negativních důsledků své choroby , " tvrdí primářka kožního oddělení třinecké nemocnice Dagmar Větěchová .
Léčbu hradí zdravotnická pojišťovna , pacienti se mohou objednávat už dnes .
Ministr Dlouhý o celní unii
V zájmu obyvatelstva ČR i SR je okamžitě po rozpadu federace uzavřít celní unii .
Obě strany však musí prokázat ochotu koordinovat subvenční politiku , jinak by se unie ukázala zbytečnou - řekl včera v Brně ministr obchodu a průmyslu ČR Vladimír Dlouhý .
Obě strany musí zachovat jednotné celní sazby vůči zahraničí a vytvoří orgán , který jménem celní unie bude vystupovat vůči ES .
Neměl by však mít zákonodárné ani výkonné pravomoci , které mělo dosavadní FMZO .
V současné době nelze dělat prognózy , jak dlouho celní unie vydrží , záleží na vůli obou stran .
Plán na vytvoření celní unie má vůči světu podle V . Dlouhého i politicko - taktický obsah , totiž že obě strany projeví vůli takovou unii vybudovat .
Vláda ČR navrhuje celní unii
KLAUS VYZÝVÁ MEČIARA K JEDNÁNÍ
Praha ( jem ) -
Česká vláda na svém včerejším zasedání projednala výzvu vládě Slovenské republiky k jednání o smlouvách , které by měly v budoucnu řešit vztah mezi oběma samostatnými republikami .
Český premiér Václav Klaus k tomu po zasedání svého kabinetu uvedl , že setkání české a slovenské vlády by se mělo uskutečnit co nejdříve na zámku ve Lnářích nebo Židlochovicích .
Podle jeho slov je exekutiva ČR připravena předložit na tomto jednání mj . návrh na vytvoření celní unie .
Premiér dále vyslovil lítost nad tím , že poslanci ČNR nerespektovali doporučení vlády ohledně sídla českého sněmu .
Rovněž se pozastavil nad snahou některých poslanců politizovat kompetenční zákon ČR , který by mohl být podle jeho názoru pouze vnitřní směrnicí vlády o rozdělení práce jednotlivých ministrů .
Za základní priority české zahraniční politiky označil Václav Klaus hospodářsko - strategické a obecně bezpečnostní zájmy ČR .
Ministr zahraničních vztahů ČR Josef Zieleniec poté charakterizoval hlavní cíle svého úřadu .
Jak řekl , snahou samostatného českého státu bude dosáhnout dobrých vztahů se svými sousedy .
Především vyrovnaných kontaktů se SRN a široké spolupráce se Slovenskou republikou .
Za stejně významné považuje česká vláda vztahy ČR vůči mocnostem , jakými jsou např . USA a Velká Británie .
servis
Oceán , skupina s postavením takřka kultovním , se přes všechny fámy nerozpadl .
Poprvé po dlouhé pauze vystoupí dnes od 20 hodin na Zimním stadiónu v Ústí nad Labem .
Básník Adam Zagajewski a jeho hosté , Petr Král a překladatelka Daniela Lehárová , budou besedovat dnes v 18.30 v Polském kulturním středisku v Praze .
František Nepil podepisuje svou knihu Dobrou a ještě lepší neděli dnes v 16 hodin v knihkupectví Fišer v pražské Kaprově ulici .
Modrá krev na pódiích i na CD
Ostravský kvintet Hrabě X . se původně jmenoval Hrabě Golgota .
Tehdejší cenzuře se to však nelíbilo , a tak mladí muzikanti našli inspiraci ve známé písni Pražského výběru .
Vedle kytaristy a baskytaristy Dalibora Vidy , který odpovídal na naše otázky , tvoří skupinu Dušan Ignačík ( zpěv ) , Petr Siegl ( klávesy ) , Martin Kursa ( kytara ) a Rostislav Linzer ( bicí ) .
Před několika lety jste patřili k objevům české rockové scény .
Po dlouhé pauze dáváte o sobě vědět až nyní .
Proč ?
" Tehdy , v roce 1987 , se nám opravdu dařilo .
To jsme byli všichni studenty ostravských vysokých škol a dlouhou pauzu způsobila vojna .
Hráli jsme muziku , která se nám líbila .
Hlavně anglická nezávislá scéna , Dead Can Dance , Cocteau Twins .
Naše zpěvačka nezpívala normální texty , ale jen vokály .
Někteří kritici nás kvůli tomu označovali za odvar Stromboli .
Když jsme si to přečetli , bylo nám do smíchu .
I Bára Basiková se několikrát přiznala ke kopírování Elisabeth Fraezer a naše zpěvačka zpívala podobně .
Lidi si sami uvědomili , že to není jenom tak , když jsme vyhráli Akademickou Prahu 1988 .
Potom jsme odehráli několik společných koncertů s Oceánem , Majklovým strýčkem a Hrdiny nové fronty .
Potom přišla vojna . "
Co civilní " Iksáci " připravují ?
" Na vojně jsem poslouchal kazety s The Cure .
Ti mě dostali .
Robert Smith je blázen .
Fascinuje mě jeho rozporuplná osobnost .
Našel jsem mladé muzikanty a vyrazili jsme na koncerty .
Ohlasy na nás byly z počátku všelijaké .
Lidi nebyli zvyklí na kostýmy a líčení .
Teď už je to jasné .
Chodí na nás fanoušci The Cure a podobných kytarových kapel . "
Kdy a u koho vyjde vaše deska ?
" Lidi z Monitoru nám řekli , že by to šlo nejdříve po třetí desce Oceánu !
To je bez komentáře .
U Tommü mají plno do konce roku .
Ve studiu C Radima Pařízka sice nahrávají většinou tvrdé kapely , ale řekli jsme si , že to zkusíme u nich v Direktu .
Hodně nám pomáhá manažer této firmy Zdeněk Krásný .
I Radim Pařízek snad změnil názor .
Na pultech se 10 . října objeví cédéčko a kazeta Hrabě X . "
Desku jste nahrávali tři dny .
Není to málo ?
" Já si myslím , že tři a půl dne na šest písniček a jednu instrumentálku je dost .
Bylo by to málo , kdyby s námi točil jiný zvukař .
Petr Slezák je opravdový odborník . "
Nebojíte se srovnávání s The Cure nebo celou britskou nezávislou scénou , případně Shalomem a Oceánem ?
Váš zpěvák Dušan Ignačík se na koncertech až příliš podobá Petru Mukovi .
" Že máme mukovský zpěv , nám řeklo už hodně lidí .
Nejde o to , že každý zpívá jako Muk .
Takhle zpívá půlka Anglie .
Styl zpěvu hlavovým tónem pochází od Bona z U 2 .
U nás to většina tlačí krkem , ať je to Koller nebo Střihavka . "
O čem zpíváte ?
" Texty jsou spíše o obecných problémech .
Chceme vždy nějaký problém jen nastínit a nechat lidi , ať si to domyslí .
Texty dotvářejí vjem hudby , líčení a kostýmů .
Vše dohromady by mělo tvořit tajemný celek .
Naší snahou je , aby se lidi na koncertě pobavili , zatančili si a doma mohli přemýšlet nad tím , co prožili . "
Jste věřící ?
" Ano , ale nehlásím se k žádné církvi .
Vadí mi dogmata .
Nejbližší mi je asi evangelická církev .
Mám svého Boha , ale do kostela nechodím . "
Jak snášíte jako věřící člověk tu špínu kolem nás , které není v hudebním průmyslu málo ?
" Jsem dost naivní .
Věřím lidem , co mi napovídají i s falešným úsměvem .
Teď jsem trochu ostražitější .
Zkušenosti v branži mě k tomu nutí . "
Myslíte si , že Ostrava je nejvhodnějším městem pro vaši skupinu ?
" Určitě ne .
Už když jsme začínali , a tady se hrál těžký metal a my přišli s muzikou , která měla vzbuzovat představy a lyriku , na nás všichni koukali a nevěděli , o čem to je .
Teď už je to lepší .
Myslím , že severomoravská rocková scéna bude u nás brzy dominantní .
Mňága a Žďorp , Prouza , Masomlejn , Priessnitz a další jsou toho dokladem . "
Rozlišit tvrdé a měkké drogy
" POLICEJNÍ SKLÍZENÍ KONOPÍ JE POTUPNÁ ZÁLEŽITOST "
Na výrok nejmenovaného pracovníka federálního ministerstva vnitra , že sklizeň konopí , tak jak ji provádí pražské protinarkotické oddělení , je jen " úpornou snahou o vykazování činnosti " ve včerejší MF DNES reagoval velitel oddělení Milan Kapek .
" Toto tvrzení je velice diskutabilní a nepřesné .
Rád bych porovnal výsledky našeho oddělení o počtu 4 až 6 policistů s výsledky dnes již neexistující protidrogové brigády při Federální kriminální policii .
Ta měla pro přímý výkon přes 20 policistů , včetně lepšího technického vybavení .
Nejmenovaný policista by se měl zaměřit na to , kolik odhalili a zatkli osob z řad pašeráků a překupníků a jak řešili nebo řeší pěstování marihuany na FKP . "
Milan Kapek rovněž trvá na tom , že samotné pěstování konopí je bráno jako výroba omamných látek .
" Konopí a jeho pryskyřice jsou vedeny v seznamu omamných látek vládního nařízení .
Veškerou dosavadní sklizeň marihuany prováděla policie z volně přístupných prostor .
V některých případech byla marihuana dokonce naseta bez souhlasu a vědomí majitele , " říká Milan Kapek .
Naopak Jiří Presl z nadace Drop In se domnívá , že pokud je na seznamu omamných a psychotropních látek jednoznačně stanoveno , že " konopí , pokud je pěstováno a používáno výlučně k průmyslovým účelům a pro účely zahradnické , není posuzováno jako omamná látka " - není z uvedených důvodů k tomuto způsobu pěstování potřebné žádné zvláštní povolení .
" K celé věci bych podotkl , že vznikající " aféra " je z hlediska vyspělé Evropy potupná záležitost , která nás bude stavět do pozice postkomunistického Kocourkova .
Ještě horší je zjevná neschopnost rozlišovat podstatné od nepodstatného .
V Praze rychle bují drogový černý trh s látkami nám po dlouhá léta neznámými , jako je heroin , kokain , LSD a dokonce relativní novinka Ectasy .
Na trhu tohoto typu , zjevně postaveného na profesionální bázi , nebude vytrhávání konopí stačit , " říká Jiří Presl .
Vzhledem k nebezpečné situaci v oblasti drog je podle Milana Kapka nutné zvážit preventivní a represivní činnost všech zainteresovaných institucí s tím , že je nezbytné najít společné optimální řešení .
" Mělo by rovněž dojít k novelizaci trestního zákona , kde by měly být mj . rozlišeny drogy měkké a tvrdé a množství drog , za které lze stíhat . "
starosti radních
Zástupce starosty městského obvodu Ostrava - Poruba RADIM BERKA
" Jednou ze starostí naší radnice je porubské koupaliště .
Přestože je využívají statisíce obyvatel z celé Ostravy a přilehlých vesnic , nese náklady na jeho provoz jen Poruba .
Přitom koupaliště rozhodně není ziskové .
Výtěžek z letošní sezóny se rovnal nákladům jen díky tomu , že nám ostravské vodárny prodávaly vodu za smluvní cenu 2 koruny za kubík .
Z příštího roku , kdy si vodárny mohou stanovit cenu až 7 korun za kubík , máme proto obavy .
Ostatní ostravské obvody se na provozu koupaliště nechtějí finančně podílet a je možné , že budeme muset celý areál zavřít . "
Baďouček zraněn
Zlín hodně spoléhal na zkušeného 30 letého obránce Baďoučka - nyní se však bude muset bez něho nejméně měsíc obejít .
Baďouček má zraněné koleno .
Už loni téměř půl roku nestál na bruslích kvůli zdravotním problémům .
Střela z Němečkovy kopačky míří za záda brankáře týmu Faerských ostrovů Knudsena
Cedit krev za Kladno
Hluboce zklamán byl trenér HC Poldi Kladno Eduard Novák ( 46 ) po nečekaně prohraném zápase s Vítkovicemi ( 4 : 7 ) .
" Nepochopím , jak se tak vyzrálí hráči najednou zhroutí ! " řekl .
Ve stínu debaklu , který přišel po nadějných dvou úvodních vítězstvích v lize doma se Zlínem a v Plzni , prohlásil : " Budeme muset sestoupit oběma nohama na zem . "
Na čem především stavíte motivaci hráčů ?
" Hráči důvěřují mně a já důvěřuji jim .
Když hráč za mnou přijde , že ho bolí záda a že by potřeboval orazit , tak mu to věřím .
Na střídačce je burcuju a očkuju jim sebedůvěru .
To ovšem v zápase s Vítkovicemi selhalo . "
Jakou jste dosud udělil nejvyšší prémii za zápas ?
" Na každý zápas rozděluji na prémiích 18 tisíc korun , do toho se musí vejít 22 hráčů a dva trenéři .
Mach proti Zlínu dal tři góly , rozhodl utkání , dostal třináct set korun . "
To je dost málo . . .
" Ani vynikající střelec nehraje sám a rozdíl mezi hráčem , který dal tři góly a hráčem , který odehrál zápas a gól nedal , je třeba pět set korun .
Ale rozdíl mezi hráčem , který nenastoupil do utkání , je také čtrnáct set korun . "
Poldi Kladno jako průmyslový kolos má velké potíže , dotknou se nějak hokejového týmu ?
" My jsme oddíl na vlastních nohou , sice nosíme Poldinku na prsou , ale Poldinka by spíše potřebovala dotovat od nás .
Přesto Poldi přislíbila , že nás nenechá padnout , čemuž ale nevěřím .
Máme tým lidí , kteří se snaží reklamou i prodejem hráčů udržet mužstvo na nohou . "
Jaký máte vztah k četným odchodům hráčů do NHL nebo aspoň do tréninkových kempů v zámoří ?
" Někteří mladí hráči těmto svodům rychle podléhají .
Je to tím , že je neustále kontaktují různí lidé .
Já je moc v lásce nemám , ať jsou to bratří Slánští , ať je to Henyš a další scouti , kteří třeba hokeji v životě nerozuměli a jen to dělají pro své výdělky .
Hrabou nám tady do mužstva a kalí vodu .
Ať s plnou parádou odejde třeba Jágr , ale když nám tady berou už osmnáctileté kluky , kteří ještě nečuchli k pořádnému hokeji , tak je to sprosťárna .
Jak se díváte na odchod vašeho brankáře Hniličky do New York Islanders ?
" Sparťan Hrbek , který je v Detroitu , je inteligentní kluk a chtěl pomoci Spartě , když nepodepsal smlouvu , v níž se nemluvilo o odstupném .
Náš brankář Hnilička inteligentní není a přesně to , co navrhoval agent Winter Hrbkovi , udělal .
Tolik potřebujeme peníze a on nás hodil za hlavu ! "
Jak to vypadá s Martinem Procházkou , který se vám vrátil z Dukly Jihlava ?
" Přestože jsme byli domluveni , že Martin bude minimálně rok v Kladně , aby tady dostal šťávu , tak ho pan Henyš zblbnul natolik , že odjel do Kanady .
Vrátí se z kempu po osmém ligovém zápase , ale může přijet třeba zraněný .
Oni si ho tam vyzkoušejí a nám se může vrátit v dezolátním stavu .
Tihle agenti jsou bezohlední a za zády se nám smějí . "
Má kladenský hokej nějaké specifikum ?
" Určitě , zažil jsem sám zlatou éru kladenského hokeje a stavím mužstvo na stejném základě .
Chci mít patrioty , kteří budou za Kladno cedit krev .
My Kladeňáci jsme hrdi na to , že tady hrajeme . "
Pokud ovšem nepřijde nějaká nabídka . . .
" Já vím , ty peníze !
Po vzájemných dohodách mám už na příští rok vytypované hráče , kteří mají zelenou kartu a mohou odejít . "
Žádná špionáž proti Budapešti
Bratislava -
V resortu ministerstva vnitra SR nejsou podle jeho mluvčího Stanislava Rybana začleněny žádné instituce , které by plnily rozvědné úkoly .
Jak včera řekl , rozvědka a kontrarozvědka patří do kompetence federálního ministerstva vnitra .
S . Ryban tak reagoval na prohlášení maďarského ministra bez portfeje pověřeného dozorem nad maďarskými tajnými službami Tibora Füzese , který v pondělí uvedl , že " Slovensko intenzívně buduje své špionážní sítě a v centru jejich pozornosti je Maďarsko " .
" Nepochybuji o tom , že kdyby někdo na Slovensku takovouto instituci budoval , MV SR by o tom informace jistě mělo , " dodal S . Ryban .
Ekologové stožáry neradi vidí
NA KARLOVARSKU ANO , V BESKYDECH JEDINÁ VÝJIMKA
Výstavbu větrných elektráren na některých místech Beskyd omezují nebo nepovolili pracovníci referátu životního prostředí Okresního úřadu ve Frýdku - Místku .
Výrobce elektráren , závod Ocelové konstrukce Vítkovice v Lískovci u Frýdku - Místku , instaloval zatím dva stožáry s výkonem 75 kilowattů na Karlovarsku , jeden u Frýdku - Místku a jeden s výkonem 60 kilowattů v rekreační oblasti Beskydy na Bílém Kříži .
Prototyp s výkonem 315 kilowattů je v současné době vystavován na brněnském veletrhu .
Větrná elektrárna s výkonem 75 kilowattů mezi Frýdkem - Místkem a Olešnou je v současnosti mimo provoz a bude se podle slov výrobce kvůli špatným listům vrtule demontovat .
Nahradí ji vystavovaný prototyp z Brna .
Elektrárnu v rekreační zóně na Bílém Kříži by měly Ocelové konstrukce uvést do provozu po odstranění poruchy na řídícím systému stroje .
To by měla provést německá firma Tacke , která výrobci dodala všechno zařízení elektrárny kromě sloupu .
Provoz elektrárny je však povolen Okresním úřadem Frýdek - Místek na zvláštní výjimku pouze do roku 1994 .
Jaroslav Majer z oddělení finálních dodávek závodu Ocelové konstrukce Vítkovice : " Okresní úřad ve Frýdku - Místku se proti stavbě elektrárny staví proto , že by prý svým provozem rušila ptactvo a zvěř a svým umístěním by narušila tvar krajiny .
My si myslíme , že jde o maximálně ekologickou stavbu a nezbývá nám nic jiného než provozem elektrárny na Bílém Kříži dokázat pracovníkům úřadu , že jejich obavy o životní prostředí v Beskydech jsou bezpředmětné . "
Vedoucí referátu životního prostředí Okresního úřadu Frýdek - Místek Jaromír Chvastek řekl , že žádnou větrnou elektrárnu neodmítají jenom proto , že by plašila ptáky .
" Investoři a výrobci obcházejí předpisy o životním prostředí a staví tyto stroje v chráněných oblastech .
Například projekt elektrárny v civilizací ohrožené oblasti nad Nýdkem jsme nepovolili .
Nefunkční elektrárna mezi Frýdkem - Místkem a Olešnou je postavena výrobcem načerno .
Investor a výrobce nás při schvalování obešli , " říká Jaromír Chvastek .
Podle něj může větrná elektrárna stát kdekoliv , protože proud , který vyrobí , musí jít do sítě .
Důvod , že je výhodné stavět je u rekreačních objektů , kterým by přímo proud dodávaly , tedy před referátem životního prostředí neobstojí .
" Investoři chtějí stavět stožáry elektrárny na místech , kde jsou běžně rozvody elektřiny .
Jejich hlavní zájem se soustřeďuje na ekonomické důvody provozu rekreačních zařízení .
Kdybychom tyto stavby povolovali nebo doporučovali , nebyly by brzy v chráněných krajinných oblastech dominantami zalesněné kopce , ale stožáry s vrtulemi , " řekl nám Zdeněk Molitor , pracovník Správy chráněné krajinné oblasti Beskyd v Rožnově pod Radhoštěm .
Pracovníci referátu životního prostředí Okresního úřadu ve Frýdku - Místku povolili výstavbu čtrnácti větrných elektráren ve Staříči .
Podle nich jde o průmyslovou zónu , kde stavby nebudou vadit architektonicky , ani neuškodí tamní fauně .
Provoz dvou větrných elektráren na Božím Daru a v obci Hory na Karlovarsku se zatím potýká více s technickými než byrokratickými problémy .
" Jakmile jsme zjistili , že soukromá firma Skloba má zájem větrné elektrárny provozovat , snažili jsme se jí maximálně vyjít vstříc , " řekl nám Jaromír Musil z referátu životního prostředí Okresního úřadu v Karlových Varech .
Prototypy větrných elektráren ale mají řadu technických nedostatků , které nyní technici odstraňují .
Na Božím Daru by časem mělo vyrůst dalších 12 stožárů , přičemž největší z elektráren by měla mít výkon až 315 kilowattů .
Stavbu několika elektráren připravují v nedalekém Jáchymově .
Jen v obci Hory zůstane patrně jediný stožár osamocen .
Rada města Karlových Varů totiž neschválila instalaci dalších dvou elektráren v místě , které navrhovala firma Skleba spolu s ekology .
" Podle územního plánu nesmějí být na horizontu města stavby , které by přirozený reliéf krajiny narušovaly , " řekl nám k tomu primátor Karlových Varů Václav Lokvenc .
" Nechceme znehodnotit krajinu kolem města . "
Úřad města sice nabídl pro stožáry elektráren jiné lokality , zde ovšem nefoukají potřebné větrné proudy .
Univerzitní studium na půjčku V MAĎARSKU SE BUDE PLATIT ŠKOLNÉ
Od příštího studijního roku se na maďarských vysokých školách zavádí školné .
V první etapě bude představovat dva tisíce forintů ( asi 650 Kčs ) měsíčně a po dalším roce čtyři tisíce forintů ( 1300 Kčs ) měsíčně .
Rozhodnutí je zdůvodněno , že tato částka pokryje jen osm procent nákladů spojených se studiem na vysokých školách .
V souvislosti s tím se do konce roku má vypracovat systém na poskytování půjček pro studijní účely , z nichž by si studenti zálohově financovali studium .
Rozpory ohledně summitu trvají
VLÁDA JAR A ANC SE ZATÍM NESHODLY
Johannesburg -
Jihoafrické vládě a Africkému národnímu kongresu ( ANC ) se včera nepodařilo překonat rozpory blokující uspořádání vrcholné schůzky prezidenta de Klerka s předsedou ANC Nelsonem Mandelou .
Podle dostupných informací budou přípravné rozhovory mezi generálním tajemníkem ANC Cyrilem Ramaphosou a ministrem ústavního rozvoje Roelfem Meyerem pokračovat i ve čtvrtek , aby bylo případně možno schůzku uskutečnit ještě před Mandelovou dvoutýdenní návštěvou Číny a Pákistánu , kterou předseda ANC zahájí příští středu .
. . . při četbě článku J . Bednářové " Pouštní a skalní laky " ( Vesmír 71 , 398 , 1992 / 7 ) mě hned na začátku velmi nepěkně překvapila věta " Nejčastěji dochází k zátekům ( ! ! ) drobných . . . "
Je to jeden z nejhroznějších příkladů použití vazby , ve které stále k něčemu dochází .
. . .
Vzpomínám tu na akademika Kurze , který v publikacích svých žáků tuto ohavnou vazbu nekompromisně stíhal a říkával : " proč mám říkat , že se Jeníček počůral , když bude lépe znít , že ' došlo k počůrání Jeníčka ' . "
Této nepěkné vazby nacházíme v našich vědeckých publikacích spousty :
" Po insulinu dochází k poklesu glykemie . "
" Při infekčních onemocněních dochází k vzestupu sedimentace . "
Snad mi tuto připomínku nezazlíte .
Mám Vesmír velmi rád , čtu v něm skoro všechno , je to pro mne jakási obdoba Scientific American a ten si na celkové úrovni časopisu dává velmi záležet .
Proč by tedy nemohl mít Vesmír také starost , aby nejen vědecky , ale i jazykově byl plně na výši .
Prof . J . Hořejší
Toto téma se probírá v jazykovém koutku tohoto čísla .
Redakce
Telo Borrelia burgdorferi obsahuje teda širokú paletu antigénov , ktorých vzájomná reaktivita do veľkej miery ovplyvňuje výsledky sérologického vyšetrenia .
Totemismus - náboženství , nebo badatelský omyl ?
JOSEF KANDERT
V povědomí veřejnosti je slovo " totem " spojeno především s dřevěnými , bohatě vyřezávanými a pomalovanými sloupy , jejichž repliky je možné spatřit v mnohé starší trampské osadě .
V dobrodružné literatuře a v obdobně zaměřených filmech se objevují " totemy " u všech severoamerických indiánských kmenů , i když se ve skutečnosti stavěly pouze na severozápadě amerického kontinentu - v dnešní Britské Kolumbii a na jižní Aljašce .
Na několik metrů vysokých dřevěných sloupech jsou nad sebou situovány podoby zvířat , kombinované někdy s podobami lidskými .
Tyto výjevy symbolizují příhody ze života předků vlastníka sloupu anebo jeho rodiny .
Nemají vlastně nic společného s významem termínu " totem " anebo s " totemismem " , jsou jen mytologickým rodokmenem vlastníka .
Krátké spojení a vlastně zmatení pojmů v Evropě je výsledkem nepochopení a omylů , jakých najdeme při sledování dějin pojmů " totem " a " totemismus " ještě více .
Pro religionisty je " totem " hmotným vyjádřením konkrétní formy náboženství - tzv . " totemismu " .
Tato forma je ve studiích věnovaných genezi religiózních představ považována za jednu z nejstarších .
Podívejme se nyní blíže , jak toto - religionistické - chápání termínů " totem " a " totemismus " vznikalo .
Historie termínu " totem " je stará již skoro dvě stě let .
Do odborné i populárně - osvětové literatury jej uvedl r . 1791 J . Long .
Ve své knize " Voyages and Travels " , v oddíle věnovaném indiánským zvykům a obyčejům , se zmiňuje o následující představě čipevajských a algonkinských Indiánů :
" Jednu část náboženských představ divochů tvoří vlastnictví totemu , který , jak věří , je chrání .
Představují si , že tento totem má podobu nějakého zvířete a oni nikdy nezabíjejí , neloví a nejedí zvířata , jehož podobu , jak věří , nosí jejich totem . . . "
Toto svoje tvrzení pak dokreslil J . Long událostí , jíž byl sám svědkem .
Jednomu z jeho indiánských přátel se zdál sen , z něhož usoudil , že na určitém místě naloví mnoho losů .
Když na toto místo přišel a vystřelil do skupiny zvířat , zjistil , že chybil a že místo losa zastřelil medvěda , který byl jeho totemem .
Long dokreslil tuto situaci slovy : " Šokován tímto omylem a ukázkou nemilosti nejvyššího ducha , ztratil vědomí a padl na zem .
Když se probral , utíkal do mého domu , ale cestou byl napaden jiným medvědem , který mu těžce poranil obličej .
Když mi pak celou příhodu vyprávěl , dodal , že medvěd - ten druhý - se ho ptal , proč zabil svůj totem . . .
Vyprávění zakončil slovy : Má důvěra je ztracena , můj totem se hněvá , už nikdy nebudu lovit . . . "
Longova zpráva nebyla ojedinělá .
Memoáry i cestopisy 19 . století poskytly celou řadu zpráv o uctívání zvířat mezi severoamerickými Indiány , k nimž se pak přidaly i zprávy z Oceánie , Indie či Afriky .
První zprávy však pocházely ze Severní Ameriky a tak se v religionistických zobecněních ujal termín původem americký , tj . " totem " , a od něj odvozené termíny " totemismus " či " totemový systém " .
Klasické představy
Zásluhu na formulování pojmů " totem " a " totemismus " , jak byly uchopeny tradiční religionistikou 19 . století , má J . F . McLennan , který načrtl některé z hlavních rysů " totemismu " ( The Worship of Animals and Plants , 1869 - 1870 ) .
Ve své práci vycházel z údajů o uctívání totemů , totemových zvířat a rostlin získaných u australských kmenů a severoamerických indiánů .
Tento materiál doplnil o tzv . " přežitky " - vydedukované stopy uctívání totemů v náboženských představách národů střední Asie a u antických národů .
McLennan dospěl k závěru , že totemismus je možné charakterizovat v nejobecnější rovině jako soustavu spojenou s uctíváním totemů a že je to nejstarší forma náboženství , jakou lidé vytvořili .
Podle této teorie byla zvířata uctívána již od dob , kdy kmeny nesly pojmenování zvířat , od nichž jejich členové odvozovali svůj původ .
Důsledkem tohoto specifického náboženství , spojeného s přírodním prostředím obklopujícím člověka , pak byl i vznik mytologie jednotlivých kmenů a národů .
Odborným názorům na totemy a totemismus však daly klasickou podobu práce Jamese Frasera " Totemismus a exogamie " ( 1910 ) a Lewise Henryho Morgana " Pravěká společnost " ( 1877 ) .
Tito badatelé a jejich následovníci vypracovali ideální ( evolucionistický ) model totemismu jako ideologického systému rodové společnosti , který měl mít zhruba tyto znaky :
a ) Totemistické představy vznikají a rozvíjejí se na vývojovém stupni rodové společnosti .
Pokud je možné v představách " vyspělejších " společností zjistit totemistický přežitek , pak je to doklad , že i tato společnost prošla fází rodového vývoje .
b ) V rodové společnosti má každá pokrevně příbuzenská skupina totem a ten má zvířecí anebo rostlinnou podobu .
c ) Totemy jsou ztotožňovány s lidmi a naopak , člověk může být považován za blížence svého totemu ;
totem je vlastně pokrevní příbuzný a platí pro něj stejná pravidla jako pro skutečné pokrevní příbuzné , tj . například právo na pomoc a ochranu , zákaz vzájemných sňatků apod .
d ) Z předešlého vyplývá , že všechny lidské skupiny uctívající stejný totem se mají k sobě chovat , jako by byly vzájemně příbuzné .
Existuje zákaz zabíjení totemových zvířat , zákaz jejich jedení apod .
Na nositele téhož totemu , byť z různých příbuzenských skupin ( z různých kmenů , národů ) se také vztahuje pravidlo zákazu vzájemných sňatků ( tzv . exogamie ) i když jinak by uplatňováno nebylo .
e ) Totemová zvířata jsou uctívána a vztah lidí k totemu bývá zakotven i v etnické či rodové mytologii .
Vznik totemismu
Vedle vlastního výzkumu a taxonomie " totemismu " jako náboženství se badatelé 19 . století zabývali i otázkou vzniku těchto představ .
Musíme si však uvědomit , že všechny teorie vysvětlující vznik představ o totemismu se opírají o logické předpoklady modelující hypotetickou společenskou a kulturní situaci , jaká měla existovat před několika tisíci lety , pokud ne před několika desítkami tisíců let .
Faktické znalosti o " totemech " a " totemismu " však evolucionisté 19 . a 20 . století čerpali z údajů nashromážděných v posledních čtyřech stech letech .
Kritici těchto teorií celkem správně argumentovali , že nelze ze situací existujících v 17 . až 20 . století n . l . usuzovat na situace např . ze 20 . až 10 . tisíciletí př . n . l . , a pokud ano , pak jen v rovině hypotéz .
Podívejme se nyní , k jakým závěrům o vzniku totemistických představ dospěli evolucionističtí religionisté .
Teorií existuje několik :
a ) Představa , že předkem příbuzenské skupiny je zvíře , vznikla z nepochopení jména některého z " lidských předků " .
Tento člověk měl zvířecí jméno , což v průběhu několika generací vedlo k posunu - k uctívání zvířete samého .
b ) Skupina převzala a zbožštila přezdívku , kterou ji častovali její sousedé .
c ) Totemismus se vyvinul z představy o převtělování duší zemřelých lidí ve zvířata .
d ) Jinou variantou téže teorie je názor , že vznik totemismu je spojen s vírou ve " vnější duši " .
U některých skupin existuje názor , že každý člověk má několik duší , přičemž jedna z nich , tzv . " vnější duše " , je situována do určitého zvířete .
Osud zvířecího nositele " vnější duše " je pak přímo spojen s osudem příslušného člověka - majitele vnější duše .
Poranění či zabití zvířete se promítá do nemoci či smrti lidského jedince .
e ) Totemismus vznikl z obřadů předvádějících důležité kmenové či rodové mýty , kde velmi často vystupují zvířecí hrdinové .
f ) Totemismus vznikl ze snahy členů společnosti chránit důležitá zvířata a rostliny před vyhubením či zničením .
Proto byly vysloveny zákazy pojídání určitých zvířat a rostlin a ty byly během času podpořeny náboženskými zákazy .
g ) Vznik totemismu souvisí se vznikem pastevectví a zemědělství .
Zákazy pojídání totemových zvířat a rostlin , jejich ochrana apod . měly vést postupně k chovu totemových zvířat a k pěstování totemových rostlin .
Je to vlastně varianta předešlého vysvětlení .
h ) Totemismus vznikl z představ o nadpřirozených důvodech početí žen , tzn . z neznalosti role fyzického otcovství .
i ) Totemismus vznikl v době , kdy se vyvíjely náboženské představy vůbec a kdy lidé potřebovali nějaké symboly k označení svých náboženských názorů .
Tyto symboly si lidé vybrali ve svém okolí a použili ta zvířata a rostliny , která hrála v jejich životě nejdůležitější roli .
S těmito vysvětlujícími teoriemi můžeme souhlasit či nesouhlasit a vlastně jediným měřítkem nám může být logika a náš vlastní názor .
Vraťme se však k totemům a totemismu 16 . až 20 . století , jehož formy i náplň můžeme sledovat daleko přesněji .
Právě zde se ukázalo , že vlastní teoretické konstrukce celého problému jsou založeny na falešných premisách a že je možné totemismus jako zvláštní formu náboženství velice snadno zpochybnit .
Kritika klasických představ
Klasický obraz totemismu , chápaného jako náboženství , byl v posledních šedesáti letech podroben revizi .
Z celé řady kritiků je třeba jmenovat především Clauda Lévi - Strausse .
Kritice podrobil např . již vlastní faktografické " kořeny " pojmů totem a totemismus .
Ukázalo se , že badatelé 19 . století , kteří jen málokdy prováděli přímý výzkum v terénu a ve svých pracích se běžně opírali o zprávy cestovatelů , misionářů a koloniálních úředníků , vycházeli ve svých konstrukcích z chybných premis - ze zkreslených údajů z terénu .
Klasickým příkladem je i Longova zpráva .
Slovo " totem " je převzato z obžibvejštiny a znamená příbuzného anebo příslušníka téhož klanu , tedy opět příbuzného .
Je pravda , že příbuzenské skupiny severoamerických indiánů ( rody či klany ) nesly zvířecí názvy , ale toto pojmenování nemělo nic společného s kultovním uctíváním těchto zvířat .
Podle svědectví francouzského misionáře Thaveneta , který žil na konci 18 . a na začátku 19 . století v Kanadě , vysvětlovali samotní Indiáni toto zvířecí pojmenování tvrzením , že v původní domovině skupiny bylo toto zvíře jejich předkům nejmilejší , bylo nejčastěji loveným anebo nejrozšířenějším zvířetem .
Tato zvířata , podle nichž se rody a klany jmenovaly , nebyla však považována za ochranné duchy .
Ochranní duchové či duše předků chránící jednotlivce i skupiny existovali v představách týchž indiánů , nemuseli ale mít zvířecí podobu , pokud vůbec nějakou měli , a byli v obžibvejské kulturní oblasti známí pod označením " nigouimes " - což nemá s Longovým termínem " totem " nic společného .
Vyprávění J . Longa , které bylo vlastně východiskem všech pozdějších úvah evolucionistů - religionistů , tedy smísilo dvě představy v jednu :
a ) praxi pojmenovávat příbuzenské skupiny zvířecími názvy ,
b ) víru v ochranné duchy či duše , kteří mohou mít zvířecí podobu .
Tolik kritika vznesená C . Lévi - Straussem ( Totemism , 1964 )
Nové pojetí totemismu
Novější výzkumy australských a afrických populací , právě tak jako revize starých zpráv , však ukázaly , že vedle skupinových totemů existují i totemy individuální .
Jejich výběr může být určován snem , pohlavím člověka , případně nějakou neopakovatelnou příhodou .
Právě africký a australský materiál ukázal , že jedinec může mít totemy dva : skupinový a individuální .
Jestliže v rámci jednoho etnika či kmene bývá známo deset či dvacet skupinových totemů , pak individuální totemy jdou do stovek .
Rozbor konkrétního materiálu pak ukázal , že základem " totemismu " je víra v duše , označovaná v odborné literatuře jako " animismus " .
Podstatou tohoto názoru je představa , že v každé lidské bytosti , ale také v rostlinách , zvířatech i v neživých předmětech ( z našeho hlediska ) je uzavřena duše , která má možnost za určitých okolností opustit svou schránku .
Duše je pro svého nositele / hostitele symbolem i podmínkou jeho života , v okamžiku , kdy opustí tělo či předmět , stává se tělo nehybným ( spánek , mdloba apod . ) .
Velmi častá je představa , že každý jev má několik duší , z nichž jen jedna je situována do těla či předmětu .
Všechny duše téhož jevu ( živé bytosti , rostliny , předmětu ) jsou ve vzájemném kontaktu a po smrti hostitele se alespoň jedna z nich stěhuje do nové " schránky " , tj . k novému hostiteli .
Duše , které existují mimo hostitele , si uchovávají paměť a zkušenosti předešlých generací , duše , která se znovu vtěluje do nějaké schránky , tuto paměť ztrácí .
Díky poutu s " nevtělenými " dušemi může však čerpat z jejich znalostí či zkušeností , což se projeví např . ve snu .
Totem je viditelným znakem společného původu hostitelů i duší , protože i " nevtělené " duše se v případě potřeby objevují v podobě skupinového i individuálního totemu .
Představy o totemech tedy nelze považovat za speciální druh náboženství .
Lze je chápat jako určitý druh klasifikace , související s náboženskou soustavou animismu .
Lze jim rozumět jako způsobu začlenění přírodních jevů obklopujících určité konkrétní etnikum či kmen do " společenských " souvislostí .
Lze je také chápat jako výraz filozofického názoru na člověka a jeho postavení v přírodě , vesmíru .
Na rovině klasifikací lze považovat " totemy " za znaky společné příbuzným , spojující příslušníky téže příbuzenské skupiny , a to bez ohledu na jejich fyzickou podobu - tzn . není důležité , zda mají podobu lidskou , zvířecí , rostlinnou či jinou ( např . známe totemy v podobě duhy , blesku apod . ) .
Pro nositele téhož totemu platí pravidla vztahující se na příbuzné .
Stejně jako skupiny příbuzných , jsou i totemy a totemové skupiny spojeny s mýty a historiemi skupin a s kosmologickými mýty .
Totemismus je pak souborem všech představ spojených se společnou existencí totemů .
Dalo by se říci , že zatímco příbuzenství a představy s ním spojené kategorizují jedince Homo sapiens do stejných či různých příbuzenských skupin , tak totemismus kategorizuje všechny či většinu přírodních jevů ( včetně lidí ) do stejných anebo rozdílných totemových skupin .
Totemismus je tedy kvalitativně obdobným pojmem jako příbuzenství , ale je obecnější .
Totemismus jakožto světový názor
Na rovině filozofického názoru na člověka a na jeho postavení v přírodě můžeme rozlišit zhruba dva základní přístupy , které nacházejí své vyjádření v mýtech , v náboženských představách ( např . ve vztahu člověka k bohu a naopak ) i v názoru na vztah mezi člověkem a ostatní přírodou .
První označme jako ekologický , druhý jako antropocentrický .
Ekologický přístup považuje člověka za součást přírody a vesmíru , žádným způsobem ho z jeho přírodního prostředí nevyčleňuje .
Je možné , aby byl příbuzným zvířete či např . duhy a také se k takovému přírodnímu jevu jako k příbuznému choval .
Mýty odrážející tento přístup neznají výjimečné postavení a většinou také nehovoří o jeho vzniku - lidé , stejně jako jiné přírodní jevy , tu jsou " od počátku " .
V mýtech se také prolínají světy lidí , duchů , zvířat a dalších bytostí či přírodních jevů .
Totemismus je pak nástrojem , který umožňuje kategorizaci , tj . začlenění všech těchto jevů do jednoho společného systému .
V náboženské rovině je výrazem tohoto " ekologického " přístupu soubor názorů známých jako animismus , tedy jak už jsme řekli víra v duše , úzce související s kultem předků ( duchů předků ) .
Duše obývající lidské tělo se může v příštím koloběhu života vtělit do zvířete , rostliny , kamene aj .
V tomto všehomíru neexistuje žádný posmrtný život ( duše jsou nesmrtelné ) , neexistuje peklo , očistec , podsvětí v našem , křesťanském slova smyslu .
Člověk je partnerem bohů a mocných duchů , není jim podřízen , tj . není podřízen jejich vůli či představě o řízeném běhu světa .
Duchové také do světa lidí většinou nezasahují - anebo jen na požádání .
Tento ekologický přístup se neodráží jen v animismu a nesouvisí jen s kulturami národů Afriky , Ameriky či Oceánie .
Je vyjádřen velmi výrazně i v představách , idejích i náboženských věroukách na většině asijského kontinentu .
Kolébkou přístupu antropocentrického je západní část Starého světa .
V tomto filozofickém názoru je člověk chápán jako bytost nadřazená přírodě , je zde proto , aby jí vládl .
Již na počátku Starého zákona ( Genesis ) se objevuje tento text : " . . . Bůh stvořil člověka , aby byl jeho obrazem , stvořil jej , aby byl obrazem božím , jako muže a ženu je stvořil .
A Bůh jim požehnal a řekl jim : Ploďte a množte se a naplňte zemi .
Podmaňte ji a panujte nad mořskými rybami , nad nebeským ptactvem , nade vším živým , co se hýbe na zemi . "
Zde nepřichází v úvahu příbuzenství člověka se zvířetem , rostlinou - či dokonce sňatek s nimi .
Podobné pouto je chápáno jako výsledek kouzla , většinou něčeho špatného , jako útok proti " lidskosti " .
Lidé mající podobu zvířat patří do světa příšer , duchů , do světa nepřátelského lidem .
Příbuzenství kategorizuje jen jedince Homo sapiens do jednoho " společenského " systému , zatímco ostatní živá příroda je zařazována jinými - vědeckými - kategorizacemi do odlišných " přírodních " systémů .
V tomto systému bývá člověk stvořen některým z bohů v určité fázi stvoření celého světa .
Stvoření člověka bývá spojeno i s představami o posmrtném životě a především s představami o světě mrtvých .
Variace na téma světa mrtvých se táhnou dějinami západní civilizace již od dob egyptské Staré říše .
Zde se také již objevuje souzení lidí za jejich činy ( viz . např . texty " Knih mrtvých " ) .
Výrazným rozdílem je také vztah člověka k bohům , a zejména vztah bohů k lidem .
Bohové výrazně zasahují do lidského dění , trestají je apod .
Vytvářejí také zákony platné jen pro lidskou společnost ( např . Desatero ) .
Máme tedy co činit se dvěma diametrálně odlišnými filozofickými přístupy ke člověku .
Jeden - antropocentrický - se týká deistických náboženství , vyčleňuje člověka z přírody .
Druhý - ekologický - se týká animismu a východních náboženství , člověka z přírody nevyčleňuje a pomocí totemismu ( který není náboženstvím ) kategorizuje celý vesmír .
Rozdíl mezi nimi není dán dosažením rozdílného civilizačního stupně , tj . " větší " či " menší " primitivností , ani rozdílným stářím představ , ale úplně odlišným pohledem na člověka jako tvora společenského .
Na obálce : Polychromované plastiky Eduarda Ovčáčka z let 1966 až 1973 ;
k článku Josefa Kanderta Totemismus - náboženství , nebo badatelský omyl ?
Zemní pruhovaná veverka , čipmank ( rod Eutamias ) , si v národním parku Black Canyon v Coloradu v USA pro kousek potravy dojde kamkoliv
VÍTR NESTAČÍ
Americký autor S . B . Vander Wall ( Ecology 73 , 614 - 621 , 1992 ) studoval v Nevadě vztahy borovice ( Pinus jeffreyi ) a zemních pruhovaných veverek , čipmanků ( Eutamias amoenus ) .
Označil semena skandiem 46 ( zářičem gama s poločasem rozpadu 84.5 dne ) a rozmístil je po skupinách ve vzdálenosti 12 m okolo stromu .
Za pět dní je pomocí detektoru záření gama vyhledal .
Ukázalo se , že čipmankové a jiní drobní savci přemístili 95 % semen a mnohá z nich zatáhli do svých skrýší pod zemí .
Zahrabávání semen má podstatný význam pro reprodukci borovice .
To se ověřilo i experimentálně .
Z vymezeného území byli vyloučeni hlodavci a část semen byla ponechána na povrchu , část zahrabána , aby se simulovala činnost čipmanků .
Následující rok vyklíčila z volně pohozených semen pouze ta , o jejichž částečná zahrabání se postarali mravenci .
Zahrabaná semena vyklíčila všechna a 55 % z nich vytvořilo semenáčky .
Borovice nevděčí hlodavcům jen za rozšiřování semen , ale její obnova je na jejich péči závislá .
Mnoho ukrytých semen čipmankové zkonzumují , ale část z nich nenaleznou ( Nature 357 , 116 , 14 . 5 . 1992 ) .
Konec konců - experimenty jen složitě potvrdily běžně známou skutečnost : sázená semínka bývá zvykem překrýt zeminou .
V severoamerických národních parcích se " divá zvěř " nechová příliš divoce .
Před časem se poukazovalo na to , že zvířata získávají nové potravní zvyklosti ( medvědi vybírají popelnice ) a nejsou pak schopni přežití v zimních podmínkách .
Návštěvníci jsou stále upozorňováni , že především drobní hlodavci , včetně čipmanků , přenášejí nakažlivé choroby .
Souvislosti jdou však mnohem dále - přežraná veverka se již neobtěžuje zahrabáváním semínek a její funkci v obnově lesa musí přebrat člověk , který vysazuje uměle vypěstované semenáčky .
Není třeba chodit tak daleko - i u nás medvědi vybírají popelnice a veverky žerou z ruky .
Jak pravdivý je nápis na informační tabuli amerických národních parků : Keep wildlife wild !
Text a snímky SV JOSEF KANDERT - TOTEMISMUS :
Nahoře : Vlčí maska kanadských Tlingitů ze začátku 19 . století
Dole : Maska Baulů z Pobřeží slonoviny zobrazující zemřelého předka pochází z doby před r . 1939 .
Ze sbírek Náprstkova muzea , snímky Jan Pícha
Vlevo : Domovní sloup ze dřeva ( oblast Bangwa , Kamerun ) je vysoký 298 cm a zobrazuje zde , v rovníkové Africe , prastarý motiv zemědělských kultur Jihovýchodní Asie - " rodokmen " sestávající z postav předků posazených na sebe .
Z knihy Andrease Lommela , Pravěk a umění přírodních národů , s . 149 , Artia , Praha 1970
Vpravo : Totemový kůl Tlingitů z jižní Aljašky zobrazuje bobry a orly .
Z knihy North American Indian Mythology , Cottie Burland , Paul Hamlyn London 1965 , str . 46
Klobouk kanadských Tlingitů s kresbou totemového zvířete , konec 18 . století .
Ze sbírek Náprstkova muzea , snímek Věra Jislová
Totemy zaujaly Eduarda Ovčáčka ( Vesmír 70 , 298 - 300 , 5 / 1991 ) a listujeme - li jeho letošním katalogem , čteme : " . . . patří k těm , kdo se již zkraje šedesátých let vydali na cestu otevřené analýzy konkrétního životního pocitu . . .
Ke slovu mají přicházet všechny , a to i temné instinktivní složky psychického života člověka . . . .
Ovčáčkovy plastiky často evokují dojem stél , jejichž podtext je místy až ironizující : jsou zde totiž do těsné blízkosti kladeny uhrančivost s banalitou , tajemství s mechanismem .
Záměna obou je možná právě tak jako přecenění některého z jejich záměrů .
Ve skutečnosti nejde o mytologii , ale o konstatování kontrastu , který je zdůrazněn rozsochou objemu , až nezúčastněně popsaného negativním reliéfem raznic . . . "
Plastika E . Ovčáčka
VÁCLAV PETR -
NIŽŠÍ NEBO VYŠŠÍ :
Samice vačnatců mají však velmi krátkou dobu březosti a nespotřebují tedy tolik drahocenné energie jako samice placentálů a proto mohou mít mláďata vícekrát za sezónu .
Cyklus je ještě urychlen tím , že oplodněné vajíčko čeká v děloze na okamžik , kdy mládě ve vaku přestane sát , zatímco třetímu , již odrostlejšímu mláděti to nijak nebrání v tom , aby dál ve vaku odpočívalo .
Snímek Des a Jen Bartlettovi , National Geographic , únor 1979 , str . 193 , k diskusi Václava Petra na str . 638 až 644
Relativně nižší tělesná teplota vačnatců je naopak v polopouštních oblastech Austrálie zvýhodňuje oproti placentálům , protože spotřebují méně energie než stejně velcí placentálové .
Zatímco teplokrevnost poskytuje výhodu metabolické nezávislosti na teplotě prostředí , snižuje studenokrevnost potravní nároky , neboť studenokrevný organismus v období nuceného hladovění nepromrhá tolik energie na udržení tělesné teploty .
Snímek Des a Jen Bartlettovi , National Geographic , únor 1979 , str . 208
Nahoře : Hnízdo vajec dinosaura Protoceratops , které nalezla v Mongolsku expedice Amerického přírodovědeckého muzea , z knihy The Dinosaur Book , Edwin H . Colbert , McGraw - Hill Book Company , Inc , New York 1951
Vpravo : Snímky ze skanovacího mikroskopu stoliček vačnatce Amphiperatherium frequens ( H . v . MEYER ) z čeledi Didelphidae , která je známa od spodní křídy a je dnes zastoupena v Jižní Americe dosud žijícími druhy .
Všechny zuby pocházejí ze spodního miocénu ( eggenburgu ) z dolu Merkur - Sever u Chomutova .
Tři menší zuby jsou spodní stoličky M 1 - 3 , jedna větší je horní stolička M 1 - 3 .
Snímky Oldřich Fejfar
Oblast Naran Bulag ( Zlatý sen ) v západní části kotliny Nemegt v jihozápadní Zaaltajské Gobi v Mongolsku , kde jako první paleontologická expedice působila v letech 1922 až 1929 výprava Amerického přírodovědeckého muzea
Úplná kostra mladého jedince dravého dinosaura Tarbosaurus bataar ( MALLEV ) nalezená v kotlině Bugin Tzav ve svrchnokřídových pískovcích v jihozápadní Gobi v Mongolsku
Lebka dospělého dinosaura Tarbosaurus bataar ( MALLEV ) z téže lokality .
Autorem snímků z r . 1978 je Vojtěch Turek
Instalace výstavy Point of Limit Aleše Veselého v prostorách Míčovny Hradu v srpnu až září 1992 , snímek Jaroslav Kučera
Aleš Veselý , Kaddish , 1967 - 8 , svařovaná nerez ocel , výška 7 m , snímek Stanislav Vaněk
Aleš Veselý , Klec , 1992 , železo , dřevo , 505 x 535 x 220 cm , instalace na výstavě Point of Limit v Královské zahradě Hradu , snímek Jaroslav Kučera
" Granty , finance a publikace aneb světová versus komunální věda " , Vesmír 71 , 7 , 1992 .
RNDr . V . Vilím předkládá názory a doporučení pro udělování grantů , se kterými lze beze zbytku souhlasit , ale také názory , se kterými nesouhlasím , a ty mě přiměly k reakci .
* Nesouhlasím s tím , aby ohodnocení , tj . projekt spadající do " výzkumu na světové úrovni " , bylo podmíněno tím , jak často navrhovatel publikuje v renomovaných časopisech ( např . registrovaných v Current Contents ) .
Spočítat tyto publikace je skutečně velmi snadné , ale není to údaj zaručující trefu do černého při udělování nálepky " světová priorita " .
Existují vědečtí pracovníci velmi dobré kvality , kteří publikují solidní věci i v anglických verzích národních časopisů , prostě proto , aby náš národní časopis byl kvalitní .
Existují též vědečtí pracovníci , kteří v minulosti nemohli volně publikovat ( nejen z důvodů utajení řešeného problému ) .
Mnohým ( především tvrdošíjným nečlenům bývalé KSČ ) se na světovém vědním kolbišti bojovalo obtížně , protože neměli potřebný konfrontační kontakt se zahraničními kolegy .
Na druhé straně , pokud vědecký pracovník zaměří svou publikační strategii na " časopisy světové úrovně " , nepochybně - pokud je jen trochu schopný - zvýší četnost svých článků přijatých k publikaci v těchto časopisech , ale nikterak to neznamená zvýšení jeho vědecké způsobilosti .
Posoudit " světovou úroveň " projektu a odbornou důvěryhodnost navrhovatele je určitě věc nesnadná .
Doufám jen , že grantové agentury přistupují k hodnocení projektů náročnějším způsobem a prokádrování navrhovatele z hlediska počtu prací v renomovaných světových časopisech nepovažují za podmínku nutnou .
* Nesouhlasím s tím , že jeden navrhovatel může kvalitně obhospodařovat více ( např . více než dva ) grantové projekty .
I když se bude účastnit jen vedením a konzultacemi , tak kvalita těchto úkonů ( pokud hraje poctivě a netahá řešení problému ze šuplíku ) je podmíněna usilovnou duševní prací a nutným , byť nedlouhým , pobytem v laboratoři - a den má jen 24 hodin .
Navrhovatel několika projektů nechává na sebe pracovat své spoluřešitele .
Připouštím však , že někdy tento stav vyhovuje oběma stranám .
V této souvislosti nesouhlasím ani s tím , že solidní projekt nemůže mít jako navrhovatele začínajícího vědeckého pracovníka bez publikační minulosti .
Způsob studia ( jak na vysoké škole , tak postgraduálního ) je výmluvnou charakteristikou schopností začátečníka .
Bylo by škoda , aby z důvodu mládí nemohl nést svou kůži na trh a byl nucen se schovávat za renomované koryfeje .
Mohli bychom tak přijít o originální a převratné nápady , které naše věda tolik potřebuje .
RNDr . Hana Turčičová , CSc .
Zdeněk Smetánka .
LEGENDA O OSTOJOVI .
Archeologie obyčejného života v raně středověkých Čechách .
Mladá fronta , edice Kolumbus , Praha , 1992
PhDr . Zdeněk Smetánka vystudoval dějiny umění a archeologii na Filozofické fakultě UK v Praze .
Od r . 1953 pracuje v oddělení archeologie středověku v Archeologickém ústavu ČSAV a v posledních letech vede archeologický výzkum Pražského hradu .
Odborníkům je znám z celé řady odborných studií o životě středověké vesnice a počátcích Prahy .
Velký zájem vzbudila jeho první větší popularizační práce " Hledání zmizelého věku " , která r . 1987 vyšla rovněž v edici Kolumbus .
Říká se , že mnozí archeologové teprve z této knihy pochopili , co je to archeologie středověku .
Středověk totiž byl poslední století nebo i déle zkoumán téměř výhradně z písemných pramenů a z uměleckých památek .
Převládalo přesvědčení , že čím víc písemných pramenů poznáme , tím víc se o věci dozvíme , a že není nutné zkoumat hmotné prameny , protože literární památky jsou jim nadřazené .
Archeologický výzkum středověkých památek však k počátečnímu velkému překvapení nezúčastněných archeologů začal přinášet nečekané výsledky .
Podařilo se rekonstruovat dávné výrobní procesy , jídelníčky prostých obyvatel , památky každodenního života nezachycené v písemných pramenech .
Ale podařilo se také objasnit strukturu středověké rodiny , její energetickou a potravinovou základnu a dokonce do určité míry tak aktuální záležitosti jako je růst a úpadek společnosti v závislosti na využívání energetických a surovinových zdrojů .
Do oblasti archeologie obyčejného zemědělského života se Z . Smetánka vrací knihou o Ostojovi .
Z konkrétního života oráče Ostoje , který žil někdy v první polovině 12 . století , neznáme kromě jména a soupisu majetku téměř nic .
Je jedním z mnoha anonymních účastníků raně středověkých dějin .
Žil na předhradí Levého Hradce u Prahy .
Zde vychovával své děti , odtud chodil na pražské trhy i do únětického kostelíka .
Pomalu , věcně a přitom poutavě rekonstruuje Z . Smetánka krajinu , ve které žil , jeho sociální prostor , rozlohu obdělávaných polí .
Ukazuje , jaké nástroje potřeboval k práci , čím začínal a končil Ostojův pracovní den .
Reálie každodenního života však ve mnohém vypovídají o vztahu středověkých zemědělců k půdě , k životu i ke hvězdné obloze .
Z výšky hospodářského nadbytku můžeme odhadnout míru strachu z budoucnosti a neplodných let .
Celkový dojem z této velmi věcné a střízlivé knihy je spíš vizuální než literární .
Před očima nám doslova ožívá Ostojův svět a přitom v každém okamžiku tohoto podnětného " filmu " nám autor otevřeně říká , do jaké míry a v jakých podrobnostech můžeme obrazu věřit .
Po r . 1948 sloužila česká archeologie nejenom k poznání dějin , ale také k vytvoření pocitu " slovanské , rozuměj ruské , vzájemnosti " a k potvrzení Marxova a Engelsova modelu vývoje společnosti .
Téměř zcela se z ní vytratila invence , spiritualita a oplodnění etnografií .
Po této stránce navazuje Z . Smetánka na desítky let přerušenou tradici prací prof . Lubora Niederleho , ale činí tak nanejvýš moderním a uspokojivým způsobem .
Je jen škoda , že ve svém komplexním přístupu k problematice zůstává na poli archeologie tak trochu osamělým rytířem .
Václav Cílek
Elektroencefalogram ( EEG )
Experimentální poznatky o dynamice procesů probíhajících v mozku lze získat různým způsobem .
Poměrně nejdostupnější je měření časového průběhu elektrických potenciálů , které doprovázejí aktivitu každé nervové buňky .
Potenciálová pole vytvářená jednotlivými buňkami se sčítají do superponovaného pole , které je natolik silné , že je možno je registrovat i na povrchu hlavy .
Změny tohoto pole v čase tedy nesou přímou informaci o dynamice mozkových procesů .
Záznamu elektrických potenciálů doprovázejících mozkovou aktivitu se říká elektroencefalogram - EEG .
Registrace EEG se provádí plošnými elektrodami přilepenými na povrchu skalpu .
Amplituda registrovaného EEG je v rozmezí 3 - 100 uV , jde tedy o signál velmi slabý ;
frekvenční rozsah signálu nesoucí fyziologicky interpretovatelnou informaci je 0.5 - 50 Hz .
Při vyhodnocování EEG záznamů se průběh registrované křivky interpretuje vždy s ohledem na stav , ve kterém byl zaregistrován .
EEG je signál zatížený poměrně značnou proměnlivostí jak mezi různými osobami , tak i u téže osoby , což značně komplikuje stanovení fyziologické normy .
Pro diagnostické účely proto kromě absolutního vyhodnocení nálezu má velký význam relativní nález , tj . srovnání daného nálezu s nálezem standardním , získaným u téhož probanda v jiné době , před zásahem či v jiném stadiu onemocnění .
Ve zbytku tohoto sdělení se soustředíme na otázky studia složitosti mozkových procesů pomocí analýzy EEG .
Uprostřed Evropy ?
MILAN MAREŠ
Patřívalo k osvědčeným rekvizitám vlastenecké rétoriky zmínit se občas o naší centrální poloze , naznačit její význačnost a v podtextu dát najevo zvláštní postavení , která z ní pro nás plynou .
Zdálo by se , že takové představy už zavál prach a obrostl mech , ale asi tomu tak není .
Čas od času je slýcháme znova .
Někdo je dokáže vyslovit a snad i myslet vážně , ti , kterým chybí robustní sebevědomí , raději dodají slovo " údajný " , mluví - li o středu Evropy .
Málokdo ale přesně ví , o čem je v takových případech vlastně řeč .
Má tedy pojem středu Evropy vlastně nějaký obsah , a když , tak jaký ?
Řekněme si hned na začátku , že jich má tolik , až vlastně nemá žádný .
Uvažováno čistě geometricky , měli by si hledači evropského středu ujasnit , co to asi tak střed je a také co to vlastně je Evropa .
Ani jedno ani druhé není tak jasné , jak by se snad zdálo .
O geometrickém středu se dá rozumně mluvit u obrazců středově souměrných , nebo alespoň dostatečně pravidelných , třeba natolik , že splývají středy opsaných a vepsaných kružnic ( pravidelné mnohoúhelníky , hvězdicovité tvary a podobně ) .
Už u trojúhelníka , který není rovnostranný , ale třeba jenom rovnoramenný , budeme nutně na rozpacích , kam střed umístit .
Obrazec natolik nepravidelný a složitý jako obrys Evropy nabízí možností pro určení středu víc než dost .
Jenom namátkou a bez nároku na úplnost : střed kružnice opsané a střed kružnice vepsané , také těžiště plochy ve fyzikálním smyslu nebo průsečík úhlopříček čtyřúhelníka z poledníků a rovnoběžek svírajících obrys Evropy , či třeba průsečík spojnice nejsevernějšího a nejjižnějšího se spojnicí nejzápadnějšího a nejvýchodnějšího místa .
To všechno se dá uvažovat na globu nebo v rovinné projekci - a i těch se užívá několik .
Ani slovo Evropa nemusí znamenat pro každého totéž
Brát v úvahu jen vlastní kontinent , nebo i ostrovy ?
A když , tak které ?
Vynechat Británii by bylo asi divné , ale co Island , Azory , nebo Špicberky , když už Grónsko budeme počítat spíše k Americe ?
A je správné uvažovat jenom obrys souše , nebo i ponořenou část kontinentální kry ?
To všechno může hýbat konečným výsledkem o desítky a stovky kilometrů .
Nejsou ale jenom geometrické pohledy .
Pro hydrografa může být středem Evropy některé významné rozvodí ( i když asi ne to mezi Váhem a Hronem ) .
Pro demografa to třeba bude statistický střed dvourozměrného rozložení populace s ohledem na její hustotu , pro geologa zase něco jiného .
Své středy Evropy má i lidová tradice - vždy někde na dohled .
Blízko městečka Lišov na Českobudějovicku je tradičně považován za střed světadílu starý kamenný sloupek v terénu ( ve skutečnosti jde o triangulační bod tereziánských kartografů ) , jinde může být stejný význam přikládán jiné nápadné značce nebo stavbičce .
Střed Evropy může také vykolíkovat účelově autoritativní tvrzení ambiciózního veřejného činitele .
Nemějme mu to za zlé - od výše uvedených geometrických definic se svou libovolností zas tak moc neliší .
Každý z nás má svůj vlastní střed nejen Evropy , ale světa tam , kde se cítí doma .
Jestliže někde vypráví babička dětem o středu světadílu hned na nejbližším kopci , je to jenom roztomilý folklór a konec konců i u prvňáčků to může probouzet úctu k rodnému kraji .
Stejná pohádka vyprávěná dospělým lidem politiky , zejména je - li provázena proklamacemi nároků , které z ní mají plynout , je už méně roztomilá , ale jinak zhruba stejně důležitá .
O co hlavně jde , je to , abychom si svým " středem Evropy " nezakrývali prostřednost ducha a průměrnost cílů i činů .
Když se tohle nestane , mějme si své sny o poloze právě uprostřed světadílu klidně dál .
Ještěrka v jantaru .
Ve sbírkách někdejšího hraběte Metternicha v Kynžvartě uchovány jsou dva veliké kusy jantaru označené čísly 1214 a 1215 .
Jeden z nich maje v délce asi 1 dm zavírá v sobě ještěrku , převzácný to úkaz z jantarové periody .
Upozorňujeme přírodozpytce prodlévající ve svěží přírodě Marianských lázní nebo v blízkém Kynžvartu na tuto znamenitou památku Metternichova musea v každou dobu přístupného .
Vesmír 1 . prosince 1892 , str . 47
O fysiologickém účinku kokainu na živočichy bezpáteřnaté .
Vzhledem k výzkumům , které byly provedeny s kokainem u obratlovců , zdálo se býti zajímavým , rozšířiti podobné pokusy také na různé živočichy bezpáteřnaté . . .
Z pokusů těch jde zřejmě na jevo , že kokain skutečné jest anaesthetikum pro všechny tvary živočišné , tedy všeobecný jed protoplasmatický .
Aby účinek jeho byl patrný , není potřebí , aby soustava nervová zvláště byla vyvinuta , tím méně ústřední .
Na oddělených částech těla , jako odříznutých tykadlech Actinie pozorovati lze všechny elementárné výjevy otrávení kokainem .
Tedy poskytuje nám hmota tato , která ochromuje periferickou sensibilitu kožní , prostředek , abychom rozeznali reflexní pohyby automatické neboli samovolné pro takové úkazy , jako na př . měnu chromatoforův .
Kromě toho ochromuje kokain , jsa poněkud více soustředěn , také pletiva čistě kontraktilní .
Z nastalé činnosti po vyprání kokainu jest zřejmo , že ochromení se zrušujícím ( destruktivním ) účinkem na hmotu protoplasmatickou nutně nesouvisí .
Vesmír 1 . prosince 1892 , str . 47
Konec jezera Neziderského .
Jezero Neziderské , které již několikráte , posledně v letech 60 tých , úplně vyschlo , pozbylo v posledních dvou letech opět polovici své vody , i nemá té chvíle na nejhlubších místech více vody než - li zvýši metru .
Tím zavdalo příčinu k podniku , který mu má připraviti konec .
Neboť vláda uherská v nejnovější době rozhodla se na účet okolních sousedů , kanálem , vedoucím do Rábu , jezero Neziderské vysušiti , což se zcela dobře může uskutečniti , poněvadž jezero leží v uzavřené , ploché kotlině a jen atmosférickými srážkami z okolí se naplňuje .
Dna jezerního lze beze všeho dobře užíti za ornou půdu , poněvadž není bahnité .
Vesmír 15 . prosince 1892 , str . 59
Uhlí a petrolej .
Jestliže zásoby uhlí na světě se vyčerpají , ubezpečuje naproti tomu slavný ruský chemik Mendělejev , že petrolej je nevyčerpatelný . . .
Dr . Mendělejev přičítá tvoření se drahocenného tohoto paliva účinku vody na ložiska kovů ve středu země a vnitřnímu teplu jejímu , tedy činnosti , která se stále obnovuje . . .
Vesmír 15 . prosince 1892 , str . 59
POZNÁMKA REDAKCE :
Dovolte ocitovat z recenzního posudku " . . . Dle Slovníku spisovného jazyka českého ( Havránek , Academia , Praha 1960 ) je esej , essay : menší literární útvar pojednávající duchaplným způsobem o zajímavých otázkách filozofie a umění . . .
protože jde o slovo původně přejaté z francouzštiny , uveďme ještě :
( Le Petit Robert , Paris 1977 ) Essai . . .
Podobně se vyjadřují i slovníky z anglofonní oblasti .
Jde o nezávaznou , volnou literární formu , na jakýkoliv námět , která nemíní vyčerpat téma .
Ve Vesmíru , podobně jako v podobných časopisech může jít o téma vědecké .
Přesto zůstává forma literární , tj . s licencí použít termínů v běžném významu .
( Napsal - li bych esej o schizofrénii věřícího vědce , či o tom , že jsem proti něčemu imunní či na něco alergický , neočekávám , že mi budou příslušní odborníci na mnoha stránkách vysvětlovat odborný obsah těchto pojmů , nebo vyvozovat z mých postřehů důsledky vyplývající z odborné interpretace . )
Poslání eseje je být jednostranný , provokativní , dát do pohybu myšlení .
Vyplývá z jeho povahy , že nechce čtenáře " poučovat " , " přesvědčovat " , nic " prokazovat " , " imputovat mu předsudky " apod .
Autor eseje nepředkládá své postřehy a dojmy jako poznatky vyžadující dokonce snad i statistickou průkaznost , nenabízí své zážitky jako " nevývratné faktum " .
Na to , že v eseji jde o subjektivní názory a nikoliv o výsledek pozorování , nepotřebuje proto redakce soudné čtenáře zvláště upozorňovat , stejně tak jako nemusí příslušným způsobem komentovat kreslené vtipy či umělecké reprodukce !
Esej jistě může vyvolat diskusi , nikoliv však polemiku , a to ještě ironickou , plnou osobních invektiv .
Autorova kritika je v tomto ohledu naprosto nepřiměřená ( jakkoli dle úsloví " kdo se cítí , ať se vtípí " přiměřeně potvrzující Komárkovy postřehy ) .
Autor se ostatně zcela mýlí v tom , že paranoidní bludy se nemohou týkat věcí .
Že věda vznikla z paranoidního vnímání reality , není ojedinělý postřeh .
Je na něm založena jedna kapitola vynikající a slavné knihy Morrise Bermanna : The Reenchantment of the World , Bantam N . Y . 1984 , týkající se právě osobnosti Newtonovy ( cf . jablko ) . . . "
Co k tomu dodat ?
K " Paranoidní přírodovědě " se ještě vrátíme .
Jednak by měl dostat slovo napadený , jednak by se asi mělo přijít i na tu paranoiu .
A také by neškodilo připomenout umění disputace .
Zdá se , že toto umění velice upadlo .
Z odpovědí studentů na anketu Vesmíru z čísla 8 / 92 : Jak by se k řešení problémů současného světa mohla připojit věda , výchova a vzdělávání ?
( Sdělujeme všem studentům , od kterých jsme dostali odpověď , že získávají předplatné Vesmíru na rok 1993 zdarma .
Nadace Vesmíru )
. . . . . Lidstvo v posledních staletích podniká stále více kroků k zvětšování svého pohodlí .
Toto se může dít pouze využíváním cizí síly ( lidské , zvířecí , z přírodních zdrojů . . . ) .
Čím více člověk tyto zdroje zneužívá , tím více rostou jeho egoistické tendence a najednou zde stojí představitel naší doby , snažící se vše objektivně poznat , obsáhnout , shromažďovat , využít ;
nevyrovnaný , osamělý , odtržený od dění v přírodě a o to víc toužící po větší moci nad ní . . . . .
Děti spíše než k dosahování výsledků , k domnělé dokonalosti vychovávat k harmonii , k poznání sebe jako nedílné součásti okolí , společnosti , přírody .
Vzdělávací systém by se měl také konečně věnovat rozvíjení citu a intuice , než vybičování rozumových schopností .
Tyto děti by sice měly méně technických znalostí , ale vpravdě spokojený a vyrovnaný člověk je pro naši planetu důležitější než jednostranně zaměřený génius .
Věřím , že s přírodou lze žít v harmonii i mimo dobu kamennou , onen úsvit lidských dějin , a určitě to bude život smysluplnější .
S rostoucím věděním , většími životními nároky a větším využitím okolního prostředí totiž roste odpovědnost .
A tak doufejme , že druh " člověk rozumný " se projeví i jako " člověk zodpovědný " .
Kristián Flek
2 . lékařská fakulta UK , Praha
Věda je teoreticky schopna nalézt vakcínu proti AIDS , dodat státní moci dokonalejší technické prostředky k potírání zločinnosti , prokázat neopodstatněnost nadřazování jedné rasy .
V tomto nalézání a prokazování je patrně i smysl vědy .
Věda však nedokáže vyřešit problém morálky v sexuálních vztazích , ani odstranit motivy vedoucí ke zločinu , ani ovlivnit nedbalost personálu jaderné elektrárny . . . . .
. . . . . Cesta k překonání velkých problémů vnějších je asi podmíněna zvládnutím našich " malých " problémů vnitřních .
Na této cestě nám může pomáhat věda , inteligence , svědomí , Bůh , ale jít po ní musí každý sám .
Pavel Vondrys
Přírodovědecká fakulta UK , Praha
EXPONENCIÁLNÍ RŮST
OBSAHU SKLENÍKOVÝCH PLYNŮ V ATMOSFÉŘE
Jeden z nejvýstižnějších popisů skleníkového efektu , jaký znám , přinesl Vesmír 70 , 546 , 1991 / 10 .
Na tomto místě si připomeňme základní charakteristiky skleníkových plynů .
VODNÍ PÁRA : je dvakrát účinnější skleníkový plyn než oxid uhličitý a všechny plyny dohromady .
Zvýšíme - li celkový odpar vody ze světového oceánu o několik procent , získáme větší skleníkový efekt než produkcí antropogenních plynů .
Vodní pára je velkou neznámou mnoha klimatických modelů , protože vyznat se v globálním cyklu vody znamená zatraceně dobře se orientovat v proudění mořské vody , glaciologii a v mracích , tedy právě v těch nejsložitějších a málo známých problémech globálních změn .
Klimatické modely a prognózy se často vyhýbají roli vodní páry , což připomíná šachovou hru , na jejíž výsledek usuzujeme pouze z pozic pěšáků .
OXID UHLIČITÝ : jeho hlavní zdroje podle pořadí důležitosti jsou : 1 - povrchová vrstva mořské vody s rozpuštěným CO 2 , jenž je uvolňován v závislosti na rychlosti větru , teplotě vody a vzduchu a biogenních reakcích ,
2 - dýchání rostlin a živočichů , rozklad organické hmoty ,
3 - spalování fosilních paliv ,
4 - přímé uvolňování CO 2 z půdy ,
5 - sopečné exhalace .
Oxid uhličitý vykazuje široké přirozené variace obsahů .
V dobách ledových jeho koncentrace klesá , v teplých obdobích jeho koncentrace stoupá ( viz obr . 1 ) .
Tato závislost je vysvětlována kauzálně , tj . že zvýšený obsah CO 2 způsobuje nástup teplého období .
Je však pravděpodobné , že závislost je přesně opačná - zvýšení teploty oceánu uvolní obrovská množství CO 2 , který dál urychlí nástup teplého období , během kterého dojde k rozvoji lesních ploch a dalšímu uvolňování CO 2 .
Následkem odlesňování a spalování fosilních paliv dochází do r . 1950 k lineárnímu růstu obsahu CO 2 v atmosféře , po r . 1950 k drastickému exponenciálnímu zvýšení koncentrací .
Tady nejsou žádné pochybnosti -
obsah CO 2 roste se znepokojivou rychlostí a vinen je člověk .
Molekula CO 2 se v atmosféře odbourává průměrně za 50 - 200 let .
METAN : jeho hlavní zdroje jsou přirozené močály , rýžová pole , fermentační rekce v žaludku dobytka , činnost termitů , degazace uhlí a nafty .
R . 1800 obsahovala atmosféra 0 , 75 ppm metanu , dnes obsahuje asi 1.70 ppm .
OXIDY DUSÍKU : vyskytují se zvláště ve formě N 2 O , pocházejí jednak z oceánu , jednak z půdy , která prodělala odlesnění .
Předindustriální koncentrace N 2 O jsou přibližně 285 ppb , současné okolo 310 ppb .
CFC : neboli chloro - fluorované uhlovodíky tvoří rozsáhlou skupinu plynů , které pocházejí výhradně z antropogenních emisí .
Z atmosféry se odbourávají velmi pomalu v měřítku desítek až prvních stovek let .
Mají nepříznivý vliv na ozónovou vrstvu .
Jsou nahraditelné a jednoznačně škodlivé .
Ekvivalent CO 2 : je založen na přepočtu radiačních vlastností hlavních antropogenních plynů a jejich koncentrací v atmosféře na obsah CO 2 .
Vypočtená hodnota nám říká , kolik oxidu uhličitého by bylo zapotřebí , aby způsobilo stejný skleníkový efekt jako všechny tyto plyny dohromady .
Např . metan odráží 20 krát víc radiační energie než CO 2 .
CFC plyny odrážejí dokonce 1000 krát až 10000 krát víc energie než CO 2 !
Většina klimatických modelů pracuje s ekvivalentem CO 2 , nikoliv s koncentracemi jednotlivých plynů .
Opravdu , nic se nestane , když básníci , malíři , hudebníci či sochaři budou stávkovat měsíc , rok nebo několik let .
Je dost básní na čtení , dost obrazů a soch k vidění , dost skladeb na poslouchání .
Zde stojí mezi všemi umělec sám , a jako by byl posledním ze všech .
Mimo něho , každý jiný pracující může složit ruce v klín a říci , aniž by lhal : Nyní nepracuji !
Umělec právě v ten okamžik začne pracovat a snad intenzívněji nežli kdy předtím .
Je zrádce sebe sama , je škůdce sebe sama .
Toto " škodění si " je důvod jeho života .
JIŘÍ KOLÁŘ , Dílo , sv .
1 , str . 443
Larvy nesou smrt
Vražedná moucha ohrožuje Afriku
JOSEF CHALUPSKÝ
Takto a podobně zněla záhlaví zpráv , které se začaly objevovat v našem tisku poprvé v létě před třemi roky ( náš název je vypůjčen z Mladé Fronty a Práce ) .
Pocházely ze severoafrické Libye a týkaly se larev much .
Začalo hrozit Africe skutečně nějaké strašné " muší " nebezpečí nebo šlo jen o novinářskou senzaci vhodnou pro právě probíhající " okurkovou sezónu " ?
Na jihu severoamerické pevniny a odtud dále až do Argentiny žije moucha Cochliomyia hominivorax , uváděná dříve též jako Callitroga hominivorax .
Velká je téměř 1 cm , celá kovově zelená , jen hlavu má oranžově žlutou s červenýma očima a na hrudi má tři tmavé pásy .
Její vědecký název je neblahý .
Kdybychom ji počeštili podle současných zvyklostí , jmenovala by se " bzučilka lidožravá " .
Patří totiž do čeledi Calliphoridae , jejíž zástupkyně byly v padesátých letech uměle přejmenovány na " bzučilky " ( co nebzučí ? ) , aby tak byly odlišeny od " pravých " masařek z čeledi Sarcophagidae .
Je to tedy příbuzná naší mouchy Calliphora erythrocephala , což je známá tmavomodrá moucha s červenou hlavou a očima , která v letních měsících děsí hospodyně tím , že vlétá otevřeným oknem do kuchyně v okamžiku , kdy majitelka přinesla právě maso od řezníka .
Veřejnost ji zná zásadně jako " masařku " .
Proč také ne .
Tímto označením jen vystihuje její přirozenost .
Zatímco naše Calliphora se snaží naklást vajíčka na mrtvé maso , americká příbuzná klade vejce do živé tkáně .
Hlavně do poraněných míst domácích zvířat a někdy i člověka .
U zvířat k tomu má řadu příležitostí .
Zvířata se poraní při rozmíškách a potrkání rohy nebo se zraní o ostnaté dráty plotu .
Mouchy jsou lákány i poraněními po složitějších porodech , pupečním okolím mladých zvířat , dokonce i silněji krvácejícími místy po napadení hmyzem či klíšťaty .
Také pěstitelské zásahy jako kastrace , nešetrné odřezávání rohů a značkování otvírají mouchám možnosti .
Z vajíček se brzy líhnou larvičky , které se hned zavrtávají do podkožních tkání , kterými se živí .
Vyvolávají tak těžká traumatická poškození .
Protože otevřené rány lákají další mouchy ke kladení , může napadení skončit smrtí zvířete .
Vše probíhá rychle .
Během několika dní larvy projdou třemi stádii , opustí tělo a v zemi se zakuklí .
Za běžných okolností trvá celý životní cyklus zhruba tři týdny .
Škody na domácích zvířatech bývaly uváděny na několik desítek milionů dolarů ročně .
V posledních třiceti letech se však lidem daří s touto mouchou úspěšně bojovat a to ojedinělým způsobem , který se zatím osvědčil právě jen v tomto případě .
Život této mouchy byl tak dobře poznán , že je možno ji lacino a v obrovském množství napěstovat v umělých podmínkách .
Několik set milionů týdně !
Do přírody jsou pak vypouštěni uměle sterilizovaní samečci , kteří byli ještě v kukle ozářeni dávkami , které nenarušily jejich chuť do života , ale způsobily , že jsou neplodní .
V přírodě se spáří s normálními samičkami a naplní jednou pro vždy jejich chámové schránky spermiemi , které nejsou schopné vajíčka oplodnit .
Poprvé se takovéto pokusy uskutečnily v padesátých letech na ostrovech Curacao a Sanitel při pobřeží Venezuely a později se tato metoda zavedla i ve Spojených státech .
Dnes byla z USA tato moucha prakticky vytlačena a protimuší akce se rozšiřují i do Mexické oblasti .
Po úspěšném potlačování mouchy na jednom kontinentě nás najednou překvapí jinde .
V Africe v březnu 1988 byl v Hadba u Tripoli ( Libye ) zaznamenán první případ napadení ovce touto mouchou .
Přesný zdroj nákazy dnes již bezpečně nikdo nezjistí .
Onemocnění mělo být údajně zavlečeno s ovcemi dovezenými z Uruguaye .
Do konce uvedeného roku bylo podchyceno dalších 300 případů , které v následujících letech stouply na několik tisíc ročně a to nejen u ovcí , skotu , koní , koz , vepřů , velbloudů , ale i psů a koček a dokonce prý kuřat !
Navíc v předloňském roce bylo popsáno již přes dvě stě případů napadení člověka , což je jistě jen část skutečného výskytu .
Postižení byli ve věku od 2 měsíců do 25 let a bylo u nich nalezeno 3 až 120 larev .
Celých 87 % tvořily děti do 10 let , a to především zavšivené .
Vnucuje se domněnka , zda kůže , kterou si zavšivené děti na hlavě rozškrábou , mouchy neláká .
Následkem této situace se Libyjské ministerstvo dohodlo s Organizací spojených národů pro výživu a zemědělství ( FAO ) , že se v současných dvou letech podniknou podobné akce jako v Americe .
K tomuto účelu byla vyčleněna částka 85 milionů dolarů , pozváni odborníci z USA a Mexika a začali být dováženi sterilizovaní samečci .
Tříčlenné skupiny mají pak sledovat a hlásit výskyt larev u zvířat .
Nejde skutečně o něco , co by bylo možno brát na lehkou váhu .
Nicméně v době , kdy byl článek sepisován , se katastrofická líčení o tom , jak tato moucha zachvátí lavinovitě africkou pevninu , zdají být přehnaná .
Dosavadní zkušenosti s jejím šířením se tomu neodpovídají .
Výskyt mouchy je omezen na zhruba 300 km dlouhé , ale poměrně úzké území při pobřeží , táhnoucí se od hranic s Tunisem k městu Misrata a zdá se , že severoafrické podmínky nebudou pro tuto mouchu nejvhodnější .
LITERATURA
OBSAH
Hvězdná hnízda ve tmě a v chladu
Miroslav Plavec 5
Chaos v biologii
Jaroslav Drobník 8
Nobelovy ceny 1992 10
Domy mrtvých
Michal Lutovský 15
Apokalypsa nebo Eden
Václav Cílek 18
Expertné systémy ako nevyhnutnosť
Jozef Kelemen 24
Souvisí kolorektáloní karcinom s nutričními faktory
Otevření neeukleidovských geometrických světů
Petr Vopěnka 29
Spatříme a poznáme
František Koukolík 33
Štíři - obyvatelé dávných moří
Jiří Král , František Kovařík 38
Z DOPISŮ REDAKCI 4
POZNÁMKY A GLOSY
Romantika hvězdných jmen 37
Larvy nesou smrt 45
ZAMYŠLENÍ NAD KNIHOU
D . & D . Meadows : Die neuen Grenzen des Wachstums 46
Z . Kratochvíl : Prolínání světů 46
DISKUSE
O pravdě ( k diskusi o scientismu ) 47
ESEJE
Poručíme větru dešti 48
Tajemství mechanické lsti 49
SRPEN VE VĚDĚ 50
VYBRALI JSME Z ČASOPISŮ 53
AKTUALITY 55
Podivná volba ruských akademiků /
Panické onemocnění /
Nevěra mezi vlhovci /
Podpora malých biotechnologických firem v SRN /
Karoshi - přece jen smrt z přepracování ? /
Pokus o " konečné řešení " při dracunculose /
Trpělivě čekat /
Německo zastavuje výrobu freonů /
Genetická imunizácia - nový typ vakcinácie /
Poškození sluchu u motocyklistů /
Umami pátá hlavní chuť
JAZYKOVÝ KOUTEK
Svůj versus jeho , její , jejich 57
UMĚLECKÁ PŘÍLOHA
Jiří Fiala : Soukromý a veřejný život králíka 58
Zorka Ságlová : Rabbits III .
59
Eros with Hare 60
Vybrali jsme z časopisů
Science
Nature
Fáze Měsíce a hmotnost intermediálních bozonů
Záhadné změny energie svazku částic ve srážkovači LEP ( Large Electron Positron Collider ) byly po léta neřešitelnou záhadou .
V okamžiku , kdy se fyzici snažili zvýšit přesnost určení hmoty intermediálního neutrálního bozónu Z , stala se tato neurčitost dominantní chybou experimentu .
Kalifornští fyzici poskytli tip , že by na energii svazku mohla mít vliv seismicita .
Detailní rozbor , který provedl tým fyziků na LEP , ukázal však na jiného původce :
za změny energie svazku odpovídá kombinované slapové působení Slunce a Měsíce .
Měsíc vyvolává místní změnu poloměru Země o 20 cm ( ! ) , tato porucha vede k tomu , že sedmadvacetikilometrová dráha srážkovače LEP se změní o 1 mm .
A protože počet oběhů částic za sekundu byl striktně konstantní , znamenalo to , že částice musely obíhat buď rychleji nebo pomaleji - tedy měnit svoji energii .
A řešení ?
Nejjednodušší patrně bude brát v úvahu fáze Měsíce a podle nich upravovat počet oběhů částic v srážkovači .
Nature 360 , 400 , 1992
Co je to DICE ?
Tento akronym označuje dynamický model globálního oteplení integrující vztah klima - ekonomika ( Dynamic Integrated Climate - Economy ) , jenž zahrnuje dynamiku emisí a ekonomické vlivy právě tak jako ekonomické náklady na snižování emisí .
Model počítá např . s tím , že by se populace Země stabilizovala na 10.5 miliardy ve 22 . století .
Rovněž tak se předpokládá pokles celkové produktivity .
Bylo hodnoceno pět alternativních přístupů ke globálnímu oteplení : politika nezasahování , optimalizace ekonomických a politických opatření ke zpomalení klimatických změn , stabilizace emisí na hladině r . 1990 , stabilizace klimatu ( ? ! ) a konečně něco , čemu autoři říkají geoinženýrství , které zahrnuje hypotetické technologie jako např . přísun železa do oceánů , jež by urychlovalo vazbu oxidu uhličitého do jiných sloučenin .
Vyhodnocení pěti strategií ukazuje na překvapivý výsledek : mírná daň na oxid uhličitý by mohla být přístupem jak zpomalit globální oteplení , zatímco přístupy nesmlouvavé stabilizace emisí nebo stabilizace klimatu by měly za následek značné ekonomické náklady .
Science 258 , 1315 - 1319 , 1992
Zdravotní účinky elektromagnetických polí
Známá americká agentura EPA vyvolala r . 1989 rozruch , když zveřejnila zprávu naznačující , že elektromagnetické pole by mohlo mít souvislost s leukémií a ostatními rakovinami .
Jedenáctičlenný tým odborníků pověřený Meziagenturním výborem pro radiační výzkum a koordinaci politiky došel k závěru , že elektromagnetická pole " nepředstavují pro zdraví veřejnosti problém " .
( Své závěry publikovali ve zprávě Health Effects of Low - Frequency Electric and Magnetic Fields , Oak Ridge Associated Universities , 1992 , US Government Printing Office , Publ . no . 029 - 000 - 00443 - 9 . )
Zpráva shrnuje výsledky asi 1000 publikovaných studií .
Kritici ji obviňují z předpojatosti , ale stále zatím není průkazně čeho se chytit .
Nature 360 , 288 , 1992
Kdo nám " ladí " ucho ?
Článek dr . V . Vilíma o Gordonovských konferencích ( Vesmír 71 , 614 , 1992 / 11 ) doplňme o informaci , že od příštího roku se pořádají rovněž zimní gordonovské konference [ kde ? ] , které byly ohlášeny v časopise Science 258 , ? ? ? , 1992 .
V příkrém kontrastu s popisovanými konferencemi ( setkání odborníků ve skupinách do sto lidí ) přetrvává obliba superkongresů .
Takže poslední říjnový týden se v Anaheimu v Kalifornii sešlo 14000 ( ! ) vědců na 22 . výročním setkání Společnosti pro neurovědy .
Co všechno se na takovém kongresu pojednávalo , je patrně těžce přehledné i pro odborníka , ale v souvislosti s článkem o sluchových receptorech ( Vesmír 71 , 545 - 548 , 1992 / 10 ) se zmiňme o " vrátcích k iontovým pastím " , které fungují v našem vnitřním uchu .
Zde se nacházejí vlasové buňky , jež transformují mechanické vibrace na elektrický signál , který je veden do mozku .
Mechanismus této transformace je založen na tom , že na konci vláskových buněk jsou výčnělky ( stereocilia ) .
Tyto výčnělky jsou spojeny pružnými vlákenky s " vrátky " , která umožňují tok pozitivně nabitých iontů do vlasové buňky .
Aby celý systém fungoval , musí zde být nějaký mechanismus , který řídí napětí těchto vlákének .
Zdá se , že byl objeven " motor " , který posouvá zakotvení vlákénka na sousedním ciliu .
Přesná molekulární identita " motoru " není dosud známa .
Pravděpodobným kandidátem je však myosin .
Science 258 , 889 , 1992
" Přírodní insekticidy " do třetice
Přestože přirozený insekticid je snem každého ochránce přírody , agrochemické společnosti nebyly nijak zvlášť nadšeny zprávami o insekticidu získávaném ze stromu " neem " ( viz Vesmír 71 , ? ? ? , 1992 , Vesmír 71 , . . . , 1992 / 12 ) .
Je totiž nesmírně nákladné ze semen účinnou látku - azadirachtin .
Přestože je chemická struktura molekuly známa již od let sedmdesátých , nenašli chemici levný způsob , jak tuto molekulu syntetizovat .
Skupině chemiků Londons Imperial College se podařila syntéza dvou chemických struktur , jež dohromady tvoří molekulu azadirachtinu ( viz obr . ) .
Entomoložka Monique Simmondsová ukázala , že obě části azadirachtinu mají různý účinek .
Decalinová část přerušuje růst a vývoj hmyzu , zatímco hydroxyfuranová část brání hmyzím škůdcům ve výživě .
Jedna z nevýhod azadirachtinu je , že sluneční světlo ( UV záření ) a dokonce i kyselý déšť vedou k rychlému rozkladu molekuly .
Takže chemici se nyní snaží vylepšit přírodu . . .
Science 258 , 893 , 1992
Molekulární epidemiologie ? ?
Většina lidských karcinogenů byla identifikována buď epidemiologickými studiemi , anebo všímavými kliniky , kteří si povšimli nahromadění případů rakoviny u určitých expozic v karcinogenní látce .
Klasické epidemiologické studie mají řadu nedostatků , včetně malé citlivosti a malé schopnosti rozlišovat různé faktory .
Mezinárodní tým zkoumal genotoxické poškození na šesti koncových místech v krvi dvou vzorků populace v Polsku - v silně znečištěném Slezsku a z polského venkova , kde je znečištění životního prostředí řádově nižší .
U některých jednotlivců se navíc provádělo srovnání parametrů zimních a letních .
U většiny parametrů byly nalezeny významné odchylky ( zejména pro polycyklické aromatické uhlovodíkové adukty měřené v krevních lymfocytech ) .
Jestliže má mít molekulární epidemiologie nějaké praktické užití , musí být schopna identifikovat nová rizika rakoviny ještě předtím , než se rakovina vyvine .
Měla by být také levnější , než klasické epidemiologické studie . . .
Nature 360 , 207 - 208 , 256 - 258 , 1992
Jih proti severu
Koronární díry jsou oblasti ve sluneční koroně s nižší hustotou a nižší teplotou .
Projevují se jako temné oblasti v oboru radiového záření a záření X , zatímco v infračerveném oboru naopak jako světlé oblasti .
Celková plocha těchto oblastí mezi 10 a 50 stupněm jižní šířky vykazuje změny s periodou 592 dní .
Pozoruhodné je , že v odpovídajících severních šířkách nebylo žádné takovéto periodické chování objeveno .
Protože však byla analyzována data z období 1977 - 1989 nemohou si sluneční fyzici být dosud jisti trvalostí tohoto jevu .
Není to však jediný asymetrický rys mezi oběma polokoulemi . . .
Nature 360 , 322 - 324 , 1992
Selekce nukleových kyselin ve zkumavce
JAROSLAV KYPR
Představme si , že máme molekulu nukleové kyseliny a v ní oblast osmi bází , která nás z nějakého důvodu zajímá .
Zajímavá může být tato oblast třeba tím , že je vazebným místem nějakého regulačního proteinu .
Položme si nyní otázku , do jaké míry je toto místo optimalizováno z hlediska vazebné afinity zkoumaného proteinu , která může být rozhodující vlastností pro jeho biologickou funkci .
Na tuto otázku mohou dát dnešní technologie jasnou odpověď , protože dovolují připravit nejrůznější varianty molekul zkoumané nukleové kyseliny potřebné k experimentálním testům .
Testovaný vzorek bude v našem případě tvořen identickými molekulami dané nukleové kyseliny s výjimkou oné rozhodující oblasti osmi bází , kterou můžeme randomizovat , čímž dostaneme 4 8 , tj . asi 65 tisíc různých molekul .
Z nich chceme selektovat ty , které se k danému proteinu váží nejsilněji .
Postup selekce je tento .
Nejprve přidáme do roztoku směsi oněch 65 tisíc selektovaných molekul nukleové kyseliny vhodné množství zkoumaného proteinu .
Následně oddělíme od sebe molekuly nukleové kyseliny s navázaným proteinem od těch , na které se protein nenavázal .
Molekuly nukleových kyselin s navázaným proteinem pomnožíme pomocí PCR a ke vzniklému vzorku opět přidáme vhodné množství zkoumaného proteinu .
Dále už uvedené kroky opakujeme tak dlouho , dokud nám ve zkumavce nezůstanou jen molekuly nukleové kyseliny obsahující ty sekvence , které studovaný protein nejvíce vážou .
Popsaný experiment byl již skutečně proveden ( Science 249 , 505 , 1990 ) s výsledkem , že z vytvořených asi 65 tisíc byly selektovány jen dvě molekuly .
Jejich analýza ukázala , že jedna sekvence je zcela identická se sekvencí vyskytující se v genomu příslušného organismu , zatímco ta druhá , vyvazující daný protein podobně silně , se od nativní sekvence dosti podstatně liší .
Tento výsledek je zajímavý ze tří hledisek .
Za prvé ukazuje , že kritériem , podle něhož byla studovaná sekvence v přírodě selektována , je skutečně její vazebná afinita k danému proteinu .
Za druhé se potvrzuje předchozí zkušenost , že biologicky relevantní vlastnosti nukleových kyselin ( jako je např . vazebná aktivita k regulačním proteinům ) jsou kódovány pro nás zatím těžko pochopitelným způsobem , protože dvě sekvence lišící se třeba jen jedinou bází mohou mít tyto vlastnosti mnohem odlišnější než sekvence lišící se na první pohled velmi podstatně .
Třetí zajímavostí je příčina , proč druhá selektovaná sekvence , byť vykazující velmi silnou vazebnou afinitu k použitému proteinu , se v přírodě ve zkoumané molekule nevyskytuje .
Možným vysvětlením je to , že v příslušném organismu byla zkoumaná sekvence selektována nejen z hlediska síly své vazebné afinity k danému proteinu , ale současně ještě z hlediska jiné vlastnosti , kterou neznáme a kterou tato druhá sekvence dobře nesplňuje .
Výše popsaného principu bylo již s úspěchem využito i v řadě dalších případů .
Byly selektovány molekuly RNA ( Nature 346 , 818 , 1990 ) a následně DNA ( Nature 355 , 850 , 1992 ) , které specificky váží vybrané ligandy .
Dále byly touto metodou selektovány molekuly RNA blokující reverzní transkriptázu HIV 1 , nikoli však reverzní transkriptázy jiných organismů ( PNAS USA 89 , 6988 , 1992 ) .
Podařilo se vyvinout ribozym efektivně štěpící DNA ( Science 257 , 635 , 1992 ) , molekuly RNA rozpoznávající jeden a půl otáčky dvojité šroubovice DNA prostřednictvím vytvoření trojité šroubovice ( Science 253 , 1408 , 1991 ) nebo molekuly jednořetězové DNA blokující trombin ( Nature 355 , 564 , 1992 ) .
Výše popsaný postup lze považovat za průlom v oblasti , která se zabývá problematikou rozpoznávání nukleových kyselin proteiny a dalšími molekulami .
Dosavadní postupy v této oblasti byly velmi náročné , často musely zahrnovat složité teoretické výpočty a na možnost analýzy většího počtu mutantních sekvencí nebylo možno ani pomyslet .
Uvedená metoda se prakticky zcela obejde bez teorie , je fantasticky rychlá a její výsledek je jednoznačný .
To umožní , aby se tento postup , který jeho autoři nazvali SELEX , stal velmi účinným nástrojem nejen v oblasti základního výzkumu , ale také v jeho aplikačních výstupech .
V lidském myšlení došlo k posunu vnímání reality .
Lidé chápou jako reálné to , co sami vytvoří a co zpětně působí na ně , tedy všechno to , s čím přicházejí denně do styku .
Stejný postoj zaujímají také ti lidé , kteří jsou přímo zodpovědní za naše životní prostředí ;
neberou prostě na vědomí nebo odmítají věřit v reálnou blízkost , naléhavost a hrozbu tohoto nebezpečí . . .
Ještě před několika lety jsem chodíval pravidelně k Dunaji .
Tehdy ještě nestála přehrada v Greifensteinu a řeka byla v pořádku .
Od postavení přehrady se řece vyhýbám , protože pohled na ni deprimuje .
Ovšem chemie začínala vraždit už před stavbou přehrady .
Stálý přísun jedů má vliv na poměrné zastoupení druhů : některé druhy vymírají úplně a jsou nahrazovány druhy odolnějšími .
Za můj dlouhý život dosáhlo znečištění a zamoření vod Dunaje takové úrovně , že zde ještě před stavbou přehrady postupně vyhynula vranka obecná a byla nahrazena jinými rybami , které se sem přistěhovaly z dolního Dunaje .
Oba druhy jsou si typově blízké , ale přesto došlo k tomu , že jeden druh nahradil - na základě změny kvality vody - druh jiný .
Prostě jsem najednou zjistil , že ryby , které nacházím pod kameny , už nejsou vranky obecné , ale ty nové .
Ani odborník si nevšimne změny hned .
A tak postupně mizí některé druhy a objevují se přistěhovalci odjinud , což pochopitelně znamená markantní změnu a narušení původní rovnováhy .
KONRAD LORENZ v knize Kurta Mündla Zachraňme naději ( rozhovory s Konradem Lorenzem ) , Panorama , Praha 1992 , str . 82 - 83
Použitelnost kočkodanů při přípravě očkovací látky proti HIV
Za další model vhodný pro infekci HIV a pro zkoušky při přípravě očkovací látky proti HIV označili američtí vědci vedle dosavadních šimpanzů i kočkodany ( Macaca nemestina ) .
Doposud se uznávali za vnímavé pro HIV jen šimpanzi , kteří však nejevili žádné známky onemocnění .
Kočkodani během několika týdnů po infekci HIV vyvinou specifické látky proti HIV a přitom na rozdíl od šimpanzů se u nich projevují známky onemocnění HIV : zvětšení lymfatických uzlin , teploty , vyrážka s průjmy .
Toto pozorování umožní zpřesnit statistické studie a sledovat projevy akutní infekce HIV ( La Recherche 246 . 969 , 1992 ) .
Jiří Holý
K historickým a psychologickým kořenům pojmu mimikry
STANISLAV KOMÁREK
Anglický výraz " mimicry " byl použit v přírodovědě poprvé r . 1817 Kirbym a Spencem a dnešního významu nabyl až r . 1862 v Batesově práci pojednávající o motýlech Amazonie .
Toto slovo je odvozeno od řeckého adjektiva " mimikos " ( mimický ) , které souvisí i se substantivem " mimésis " znamenajícím nápodobu .
Antická filosofie pojímá často věci právě jako " mimézi " idejí .
Řecký výraz pro pravdu , " alétheia " , znamená vlastně neskrytost , představa o víceméně skryté " pravé " přirozenosti věcí se však táhne rovněž od antiky až do našich dnů .
Každý klam a vnější napodobení byl od nejstarších dob spojen s velkým kvantem emocí a vyvolával vždy velkou pozornost , ať už v každodenním životě , či v mytologii , folklóru nebo beletrii .
Stačí se jen zmínit o biblických vlcích v rouše beránčím , šamanech a tanečnících v maskách , dvojnících , padělatelích peněz a listin , podvržených dětech aj .
Ďábel jakožto otec klamu , mámení a zaslepenosti stál od nepaměti ve zvláštním ohnisku zájmu .
Hrozivé dimenze nabývalo prožívání tohoto prastarého archetypu v čarodějnických procesech raného novověku a v jejich novodobých reprízách , tak hojných například v komunistických režimech 20 . století .
Zde už je rafinovanost a zlomyslnost přetvářky a podvodu tak veliká , že jen kolektivní moudrost církve či strany , zastupovaná školenými specialisty , je stavu , odhalit umně skrytého nepřítele a vydat ho žádoucí likvidaci .
Moderní pojem mimikry povstal teprve kombinací tohoto hluboce zakořeněného archetypu a Darwinova učení ve shora uvedeném Batesově díle .
Pro biologické myšlení středověku problém mimetismu v přírodě neexistoval , neboť tato epocha měla ve své převážné většině vnější podobnost i za výraz příbuznosti podstat .
Dostatečně známé je přiřazování netopýrů a motýlů k ptákům , velryb a sépií k rybám atp .
Poučné je v tomto případě i vágní rozlišování středověkého člověka mezi originálem a kopií v umění , stejně jako poměrně časté přijímání relativně hrubých a často bona fide vyráběných listinných falz .
Teprve v raném novověku byly skryté aspekty živých bytostí ( např . vnitřní anatomie ) prohlášeny za podstatné a tato tendence se stupňuje podnes ( sekvence bází DNA jakožto to nejpodstatnější na organismu ) .
V této fázi bylo brzy zjištěno , že u mnoha organismů stojí jejich vnější forma v opozici k vnitřní anatomické stavbě ( delfín x ryba , vakovlk x vlk ) , takže mezi nimi není žádná bližší pravá příbuznost , pouze tvarová konvergence .
Pakobylky či kobylky napodobující listy nemohly už být od 17 . století drženy za oživlé listí stromů s nožičkami , jak je jen o sto let dříve vnímal A . Pigafetta , kronikář Magellanovy výpravy , ale pouze jako hmyz , byť podivných forem .
18 . století si často všímalo ochranných zbarvení a nápodob v živočišné říši , zejména " fytomimézí " ;
tehdy byl také Kirbym a Spencem termín " mimicry " poprvé zaveden .
U různých druhů hmyzu , často nepříbuzných skupin , byly už v první polovině 19 . století občas konstatovány podobnosti čistě vizuální povahy , které byly těžko vysvětlitelné konvergencí či pravou příbuzností , i když rozlišení všech těchto kategorií bylo dosud dosti obtížné .
Teprve Bates dal těmto úvahám dnes obvyklý rámec , a sice spojením s Darwinovým učením o přírodním výběru , které vysvětluje " napodobování " , např . jedovatých druhů nejedovatými , selekčním tlakem predátorů .
LITERATURA
Bates , H . W .
( 1862 ) .
Contribution to an insect fauna of the Amazon valley .
Lepidoptera : Heliconidae .
Trans .
Linn .
Kirby , W . , Spence , W .
( 1817 ) An introduction to entomology .
Hypertrofie samce
STANISLAV KOMÁREK
F . Capra a další autoři se zamýšlejí nad výrazným " přebujením " a nadhodnocením mužských forem chování a uvažování v prostředí industriální civilizace .
Patří k nim zejména zvýšená agresivita a obhajoba teritorií , soutěživost , zřetel na výkon a přednostní provozování tzv . kumulativních činností na rozdíl od " ženských " činností cyklických , nezanechávajících trvalé stopy ( vaření , úklid ) .
Zcela neoddělitelným průvodním jevem zvýšené agresivity je snížení tolerance pro přítomnost jiných v bezprostředním okolí , tedy osamělost .
Ne nadarmo se proto tento modus existence odvozuje od slovního kořene pro samotu a slovanský termín pro dospělé jedince mužského pokolení u vyšších zvířat - samec ;
srbochorvatské " samac " označuje i osaměle žijícího člověka , zhruba ekvivalent anglického " single " .
Zajímavější a komplikovanější otázkou než konstatování tohoto stavu věcí , který v sociologických statistikách vyspělých zemí zvolna nabývá hrozivých podob , je otázka , proč k tomuto posunu , při němž všichni příslušníci populace napodobují adultní maskulinní chování , vlastně dochází .
Tyto touhy a tendence se vznášejí jako mrak nad společností , kde vlastně žádná " ekologická nika " plné prožití funkce " vedoucího samce " , tak jak ho zná etologie primátů , neumožňuje .
Ještě před dvěma stoletími byl každý sedlák či chalupník na svém gruntě či řemeslnický mistr ve svém veřtatu neomezeným pánem se zhruba tím vzorcem chování , jaký odpovídá typickému primátnímu vůdci .
Industriální společnost pak tuto autonomii podvázala a propojila dříve atomizovanou společnost v jediný celek složený prakticky jen z podřízených .
Jako tradičně typicky mužské society lze jmenovat jednak armádu , jednak tzv . " ekleziomorfní struktury " ( tj . mající charakter církví ) spravující nějakou myšlenku , nějaké paradigma ( blíže viz autorův článek " Ekleziomorfní struktury v přírodních vědách v Scientia & Philosophia 2 : 78 - 79 ) .
Armáda svou strukturou agresivitu netlumí , pouze přenáší z vyšších na nižší a z těch na nepřítele či nepřátelské civilní obyvatelstvo .
Proto se také v dlouhých periodách míru , kdy boj a drancování nepřicházejí v úvahu , prestiž armády ztrácí a ta se stává zdrojem utrpení pro vlastní příslušníky , zejména nižšího rangu , místo aby jím byla pro nepřítele , vojenského i civilního .
Ekleziomorfní struktury se naopak výběrem a výchovou vhodných jedinců snaží agresivitu pokud možno tlumit , aby se stala zdrojem jistého trvalého napětí , kanalizovatelného v různé tvůrčí či správní činnosti , nikoli ale do náhlého ničivého výbuchu .
Protože v moderní industriální společnosti ( alespoň zatím ) převládá téměř všeobjímající rozrůstání a zřetězování ekleziomorfních struktur a jejich analogií a typicky mužské vzorce chování jsou vytlačeny z reálného světa tak nanejvýš do filmových seriálů ( bojující armáda jako jejich pokleslá realizace je záležitostí příliš riskantní ) , vznáší se nezrealizovaná část těchto etologických úkonů nad celou společností jako hustá mlha a vede celou společnost k jejich napodobování .
Rozšiřování maskulinní soutěživosti a agresivity zase účinně podporuje technický rozvoj a celý cyklus se uzavírá , aby vyrazil do další otočky evoluční spirály .
Skončí celá záležitost všeobecnou nivelizací , kdy pouze pohled do matriky poučí , who is who ?
Pravděpodobnější se bohužel zdá druhá alternativa , která se v malém začíná materializovat na evropských bojištích dnešních dnů - kdy maskulinita znovuožívá ve své nejobskurnější formě přímé agrese a její další aspekty , jako zodpovědnost a ochrana slabších , se vytrácejí kdesi v hloubi dějinné mašinérie .
Pozn . redakce :
Je ale divné , že název samice je odvozen od slova samec .
Eso není v rukávu , ale v nákladech
Václav Klaus odkryl karty vlády pro letošní rok
Reforma bude pokračovat , zvládneme - li vývoj nákladů .
Tak soudí premiér Václav Klaus .
Největší sál Paláce kultury , zaplněný ve čtvrtek 3 . února velkými podnikateli , generálními řediteli akciových společností a vrcholovými manažery se stal místem , kde vláda České republiky předložila svou hospodářskou strategii na letošní rok .
V pasáži , věnované předpokladům průchodnosti záměrů vlády - která se nijak netají záměrem konečně dostat ekonomiku do mírně růstové fáze - Václav Klaus odkryl karty , když mimo jiné prohlásil , že vláda musí letos zabránit tlaku nejrůznějších požadavků , ve svých důsledcích směřujících k takovému zvyšování nákladů a změně jejich struktury , které by zbavovaly české firmy dnešních konkurenčních výhod .
Soudíme , že nejde jen o inflační riziko z neúměrně vysokého růstu mezd , ale také růstu jiných nákladových položek .
Přestože jsou většinou placeny v české měně , která každé zboží , určené k vývozu citelně zvýhodňuje , je další spoléhání pouze na ochrannou funkci směnného kurzu notně krátkozraké .
Na názor , o které náklady , jejichž citelný růst by mohl snížit tolik potřebnou konkurenční schopnost firem doma i v zahraničí , jsme se zeptali několika účastníků semináře .
Jiří Vlček , ředitel žatecké pobočky Komerční banky : Ta otázka jde mimo nás jako banku jen zdánlivě .
Ve skutečnosti se nás týká , a dokonce hned dvakrát - přímo a zprostředkovaně .
Pokud jde o přímý vliv , nemusel by být až tak velký , protože pobočka je zaběhlá a růst nákladů vidím asi jen ve mzdách , které by se měly vyvíjet s ohledem na inflaci .
Těžko se mně však bude kvantifikovat zprostředkovaný vliv , protože to předpokládá umět ohodnotit problémy našich klientů .
Jedna věc je očividná : Žatecko je výrazným agrárním regionem a v jaké finanční situaci jsou státní statky a podnikatelé v zemědělství vůbec , to snad nemusím tady rozvádět .
Platí jednoduchá rovnice : Čím větší obtíže budou mít naši klienti ( a to se samozřejmě netýká jen zemědělců , ale všech ) , s tím vyššími vyvolanými náklady bychom se museli jako jejich věřitel potýkat .
Nemám na mysli jen samotné bankroty , ale třeba případy , kdy zbytkové podniky vydávají majetek , který je v zástavě , uchazečům o restituční nároky .
Premiér , když mluvil o konkurenční úrovni nákladů , měl zřejmě na mysli obojí trh - domácí i v zahraničí .
Když řeknu , že se nás ten druhý - zahraniční trh - ještě netýká , asi nemám úplně pravdu .
Týká , protože je otázka času , kdy si zahraniční banky najdou cestu přímo do regionů , případně kdy si zajímavé klienty z regionů začnou zvát do své pražské pobočky .
A už kvůli tomu nesmíme být drazí .
Jan Zuda , generální ředitel Krušnohorských strojíren , a . s . , Most - Komořany : Jsem rád , že konečně se bavíme o tom , že úsilí o zdar ekonomické reformy se ztotožňuje s úsilím o evropský standard produktivity práce , či jinými slovy o evropský standard nákladů a jejich strukturu .
Naše firma by se možná mohla tvářit , že se jí premiérova slova netýkají , protože za loňský rok dosáhla skoro padesáti milionů korun bilančního zisku , což je ve srovnání s našimi kolegy - strojaři - v dnešní krizi docela pěkný výkon .
Když jsme si však dělali rozbor nákladů na rok 1994 , tak začínám mít jiný názor - riziko oslabení konkurenční schopnosti tu samozřejmě existuje , a je věcí managementu , jak ho včas neutralizovat .
Že zvedneme platy , to je mimo diskuzi stejně jako to , že jediná cesta , jak tento vliv utlumit , je překrýt ho růstem produktivity práce .
Vedle toho tu jsou další komplikující vlivy , třeba další růst cen energií , či metodické vlivy , viz lednovou zálohu na sociální pojištění a příspěvek státní politice zaměstnanosti .
Jestli proto hovořím o potřebě prorazit nákladovou bariéru rostoucí produktivitou práce , pak zároveň říkám , že to lze provést pouze hlubokými změnami uvnitř firmy - ať již jde o snižování některých nákladů , ( kde víme , že ještě existuje nějaká rezerva ) , tak o strukturální změny v sortimentu a jeho vyšší prodejnosti .
Máme to štěstí , že západní konkurence není tak daleko - na hranici dohlédnu z okna své kanceláře - a že si umíme spočítat , kde zaostávají i německé náklady a jejich struktura za strukturou opravdu špičkových světových producentů .
Text ke kresbě
KDO TO ZVLÁDNE , MÁ ŠANCI :
Stačí " tak málo " - snížit náklady .
Majetek je starost
Většina majitelů , kterým byly v restituci vráceny nájemní domy , zpočátku neuvažovala o tom , že by starost o svoji nemovitost přenechala jiným .
Postupem času ale od svého úmyslu upouštějí a nabízejí správu domu specializovaným firmám .
Proč ?
Rostislav Valášek
Rozsah činností při správě domu je tak velký , říká ředitel firmy Pragoreal Vilém Kohner , že majitelé , kteří s ní neměli dosud zkušenosti , nebo dříve měli ale nyní jsou již staří , se po čase obracejí na nás , abychom za ně převzali povinnosti spojené s vlastnictvím a správou nemovitostí .
Tento trend potvrzuje mimo jiné i růst počtu domů , které v posledních třech letech firma Pragoreal dostala do správcovství .
Jak nám sdělil Vilém Kohner , v roce 1990 začínala firma Pragoreal s deseti obecními domy a dnes má ve správě již 250 domů , které představují kolem 3000 bytů a 250 nebytových prostorů .
Jenže čím více vlastníků , tím pravděpodobnější je střet názorů při řešení správy domu .
Kromě právních úkonů , jako je sepisování nájemních smluv , smluv s dodavateli prací , energií , vody a služeb , jejich rozúčtování na nájemníky , plánování a finanční krytí oprav nebo i vymáhání dlužného nájemného , má správce domu ještě řadu dalších povinností , které z něj nikdo nesejme .
Vzhledem k zastaralému bytovému fondu restituovaných nájemních domů je starostí s jejich údržbou nebo rekonstrukcemi více než dost .
Správa domů je podnikání jako každé jiné , má sice svá specifika , ale v žádném případě nemůže být tato činnost dlouhodobě ztrátová .
I když například firma Pragoreal až po třech letech , kdy získala do správy větší počet domů , nemusí správcovství dotovat z prostředků , získaných koupí a prodejem nemovitostí .
Za správu soukromých domů si Pragoreal účtuje 8 až 15 procent z nájemného , a to podle toho , zda jsou v domě nebytové prostory .
Kde jsou jenom byty , tam je to 15 procent vzhledem k přetrvávající regulaci nájemného .
U obecních domů požaduje v průměru 10 procent z nájemného a například v obvodu Prahy 8 je to podle smlouvy jen 60 korun na nájemní jednotku bez ohledu , zda jde o byt nebo nebytový prostor .
V takovém případě podle slov Viléma Kohnera není firma motivována ani k vymáhání nájemného od neplatičů .
Opravy domů se hradí z nájemného , z něhož jde 20 procent na fond oprav , který může firma použít jen se souhlasem majitele .
U nájemních domů bez nebytových prostor platí , že majitel získá z vybraného nájemného mizivé prostředky , velmi často vůbec nic .
Takové domy se prostě stěží uživí .
Aby náklady na provoz spravovaných domů byly co možná nejnižší , převzali pracovníci Pragorealu do své péče už 50 lokálních a jednu blokovou kotelnu .
Nabízejí i úklidové služby prostřednictvím rakousko - české obchodní společnosti .
Od rakouského partnera převzali osvědčenou organizaci práce , způsob kontroly úklidových čet a používání moderních ekologicky nezávadných čistících prostředků .
Kontakt : Pragoreal , spol . s r . o . , Na Rybníčku 10 / 1365 ,
Obrázek : 8
Výrobce - typ : HITACHI HIFAX 18 M
Způsob tisku : TZ
Přenosová rychlost ( A 4 / s ) : 15
Samoopravný režim ( ECM ) : ano
Rozměry ( mm ) : 350 x 361 x 113
Cena ( Kč ) : 29000
Popis :
Fax se zásobníkem na 100 m termopapíru .
Paměť na 100 jmen a čísel adresátů .
Z toho 20 na jednotlačítkovou volbu , 80 na zkrácenou volbu .
Volaná čísla se v alfabetickém pořádku ukazují na displayi .
Automatický tisk jména i čísla adresáta v hlavičce odesílané zprávy usnadňuje u adresáta kontrolu a doručení konečnému příjemci .
Automatické opakování volby posledního čísla .
Automatické rozeslání i více předloh až na 20 adres .
Odložené vysílání .
Možnost přípravy dalšího spojení během přijímání faxu .
Příjem do paměti .
Důvěrný provoz chráněn čtyřmístným heslem .
Tři stupně rozlišení .
Automatické odřezávání formátů .
Písemná zpráva po každém spojení .
Automatický tisk žurnálu po 50 spojeních .
Možnost automatického požádání partnera o zpětné volání .
Shrnutí :
Přístroj s dobře promyšlenými funkcemi v telekomunikační části usnadní racionalizaci faxového provozu v kancelářích , které hodně používají faxu .
Knihy
Řízení lidských zdrojů
Kniha Řízení lidských zdrojů , kterou vydalo nakladatelství Grada , je překladem šestého vydání učebnice amerických autorů George T . Milkoviche a Johna W . Boudreaua .
Není suchopárnou učebnicí , ale systematicky a přehledně charakterizuje principy personální práce - tj . strategické hodnocení podmínek pro práci zaměstnanců , plánování a stanovování cílů , nábor a výběr pracovníků a samozřejmě i jejich propouštění , plánování kariéry a osobního rozvoje zaměstnanců .
Zabývá se i činnostmi bezprostředně souvisejícími : Tvorbou a realizací mzdových systémů a nehmotných výhod pro zaměstnance , procesem kolektivního vyjednávání , přípravy a tvorby kolektivních smluv .
Jednotlivé kapitoly jsou doplněny případovými studiemi .
Kniha obsahuje rovněž terminologický slovníček nejfrekventovanějších pojmů personálního managementu .
Kniha je určena především pro pracovníky personálních oddělení , řídící pracovníky , zaměstnance poradenských firem , stejně jako pro studenty škol s ekonomickým nebo podnikatelským zaměřením .
| Kontakt : Grada , Na Poříčí 17 , 110 00 Praha 1 , tel . : ( 02 ) 232 | | 9448 , 232 9438 , FAX : ( 02 ) 232 9369 . |
Vychází Reflex č . 6
K největším osobnostem českého umění tohoto století patří nestor výtvarníků , šestadevadesátiletý Jan Bauch .
Žijící legenda - SYMBOL BAUCH *
Pokud máte 50000 dolarů , není pro vás nedostupný ani Mount Everest .
Nastává SOUMRAK DOBRODRUHŮ , protože do Himaláje vtrhl byznys *
Komu adresoval redaktor Reflexu DOPIS NA TÉMA HOVNO ?
* Rozhovor s P . B . CH . o věcech , které nejsou vidět *
Jednomu z nejkontroverzněji vnímaných politiků je věnována CAUSA MIROSLAV MACEK *
Proč ještě půl roku po vraždě v Mimoni VRAH CHODÍ MEZI NÁMI ?
* S aktivním fotbalem ANTONÍN PANENKA skončil a teď přemýšlí , co bude dál .
Lucernafilm
Lucernafilm Video je samostatnou divizí společnosti Lucernafilm , která vzešla z Ústřední půjčovny filmů .
Má na starosti nákup , distribuci a prodej videopořadů .
Bohuslav Zajkr , Milan Kříž
Firma začínala na trhu s filmy , které byly nakoupeny pro filmovou produkci .
Největšími zakázkami Lucernafilmu byla smlouva s francouzským Gaumontem na 80 francouzských filmů , postupně k nim přibyly další z jiných evropských studií .
Novinkou je smlouva s AB Barrandov na české filmy od roku 1965 , které by se do distribuce měly dostat v dubnu .
Do současné doby uvedl Lucernafilm , s ročním obratem asi 5 milionů korun , 260 titulů .
Z pokladnice francouzského Gaumontu je i tříhodinová opera Don Giovanni , natočená v roce 1979 .
Již jméno amerického režiséra Josepha Losey , který se ke konci své tvorby ( zemřel v roce 1984 ) vrátil k počátkům své umělecké dráhy ( studoval divadelnictví ) a zfilmoval několik divadelních her ( mezi nimi i Mozartova Dona Giovanni ) , je zárukou kvalitního filmu .
Divák ve filmu najde vše , co od zfilmované opery očekává - bohatou výpravu , nákladné kostýmy a navíc tento snímek nabízí skvělou kameru ( Gerry Fischer ) a originální režijní nápady .
Již samotný začátek filmu - obrazový " doprovod " předehry - je dokonale promyšlenou kompozicí .
Plameny sklářské pece , přes něž Don Giovanni pozoruje Doňu Annu ( kterou pak svede a jejího otce Komtura zabije ) , jsou předznamenáním plamenů pekelných , do nichž je na konci příběhu zhýralec a sukničkář Giovanni svržen Komturem .
A nejen toho .
Celý život tohoto dobrodruha je totiž hrou s ohněm , hrou s osudem .
Loseyho film si zcela jistě vychutnají příznivci opery , kteří ocení pěvecké a herecké výkony .
I přesto , že snímek nepřekypuje efektními scénami ( Giovanniho ztrestání je jistě divácky atraktivněji pojato například ve Formanově Amadeovi ) , které by ho činily " stravitelnějším " pro běžného diváka , lze ho doporučit i těm , kdo se chtějí s tímto stěžejním dílem evropské opery seznámit poprvé - titulky mají totiž tu výhodu , že i nezasvěcení snadno pochopí děj .
V divadle by možná měl italštinou nevládnoucí divák potíže s detailním pochopením děje .
Pokud se tedy rozhodnete předvést manželčinu róbu v opeře , či vzít obchodního partnera do divadla ( v případě zahraniční návštěvy v Praze je Don Giovanni téměř povinností ) , můžete Loseyho film brát jako příjemné seznámení s tímto dílem , které z vás pro daný večer udělá znalce opery .
Pokud však máte k opeře " vrozený " odpor sáhněte ve videopůjčovnách po jiné kazetě .
Tři hodiny klasiky by na vás byly patrně příliš .
Popis k obr . :
DON GIOVANNI : Lovec , střelec a hráč , který může prohrát .
štoček : CHTĚLI JSTE VĚDĚT
Nezávadnost hraček
Zákazníci ode mě vyžadují ujištění o nezávadnosti kupovaných hraček .
Jak já , obchodník , mohu za něco takového ručit ?
Josef Bílek , České Budějovice
Různými cestami se z dovozu ( pašované zboží asijského původu ) , ale někdy i od domácích výrobců , na trh dostávají hračky , které mohou dětem opravdu škodit .
Obchodníky i zákazníky mohou zlákat levnější cenou .
Většinou jde o výrobky , jejichž uvedení na trh nebylo schváleno .
Neschválené hračky mívají ze zdravotního hlediska řadu závad :
Často ohrožují děti tím , že pouštějí barvu , z jiných se odpařují nebo dotykem do dětského organismu přenášejí různé škodlivé látky , například těžké kovy .
Děti může ohrožovat i snadná hořlavost některých hraček , nezapuštěný spojovací materiál u dřevěných i kovových výrobků a podobně .
Častou závadou technických hraček je chybějící návod ( obsluha , montáž , ošetřování předmětu ) .
Koncem ledna zveřejnila Česká obchodní inspekce zprávu , podle níž až čtvrtina z kontrolovaných 1106 druhů hraček od 62 výrobců a dovozců nebyla pro prodej schválena .
U prodejců inspektoři opakovaně zjišťovali , že se o to , zda je výrobek schválen , nezajímali , neměli k němu doklady , ani potřebné informace .
Zboží , nesplňující bezpečnostní požadavky a neschválené výrobky musely být podle pokynu ČOI staženy z prodeje .
Chcete - li se vyhnout nepříjemnostem v souvislosti s prodejem nekvalitních hraček , měl byste prodávat výhradně zboží ověřené buď Státním zkušebním ústavem lehkého průmyslu v Českých Budějovicích , nebo Institutem pro testování a certifikaci ve Zlíně .
Vyplatí se vám , vyžádáte - li si od výrobce ( dovozce ) kopii atestu ( měl by být přiložen v každém kartonu či jiném velkoobchodním balení ) .
Současně vám doporučujeme kontrolovat při přejímce , zda je zboží označeno obecnou schvalovací značkou , která by měla i zákazníkům dokazovat , že jde o zdravotně nezávadné a prověřené výrobky .
Jan Vávra
Sleva pro marketing
První zkušenost : Zákazníci oceňují především bezplatný dovoz zboží
V loňském čísle 48 informoval Profit o zkušenostech německé firmy s využíváním vizitek doplněných například obrazovými informacemi o podniku , či využívaných i jako karty zvýhodňující stálé zákazníky .
O tom , že v takovémto způsobu podpory prodeje nezůstávají pozadu ani české firmy , svědčí ohlas pražské firmy Kofa : Od začátku letošního roku používá zákaznické karty .
Zdeněk Kubín
Kofa se zabývá prodejem telekomunikační techniky , kancelářské techniky a spotřebního materiálu k ní .
Zákaznické karty , které mohou využívat kupující v prodejně firmy , mají podle managementu vyjadřovat podnikatelskou filozofii zaměřenou na zákazníka , být projevem úcty k němu .
Ale pro firmu mají i jiný význam : Mohou být dobrým pomocníkem marketingu .
Odstupňované výhody
K čemu karta velikosti zhruba 65 x 90 milimetrů opravňuje ?
Především , držitel karty nemusí nakupovat jen v prodejně .
Stačí zavolat a sdělit svoji objednávku , číslo karty , kdo převezme a hotově uhradí dopravené zboží , kdy má být zboží dodáno .
Stálí zákazníci , o jejichž solidnosti a dobré platební morálce se Kofa přesvědčila , mohou objednávat zboží i na fakturu .
Zároveň byly stanoveny tři typy zákaznických karet , odstupňované podle poskytovaných slev .
První je prakticky možné získat ihned - po jednorázovém nákupu nad 500 korun .
Druhou kartu může získat ten , kdo má již první a udělal sedm nákupů , nebo utratil 5000 Kč .
Třetí podmiňuje celková útrata 100000 Kč .
Všichni držitelé karet mají dopravu vybraného zboží po Praze zdarma .
To je pouhý popis výhod karty .
Jak ale při její tvorbě postupoval management firmy ?
Co od nich očekává ?
Koncept zákaznické karty byl záležitostí týmu vedoucích manažerů .
Musely se tedy nejprve sjednotit názory členů týmu na její podobu .
Byl například návrh poskytovat karty všem zákazníkům bez jakékoliv podmínky .
Zvítězil názor , že poskytovat ji zcela zdarma komukoliv nelze , i když podmínka nákupu za 500 korun je na hranici symboliky .
Manažeři si uvědomují , že může přijít zákazník , koupit za stanovenou částku třeba pásky do stroje a jiné drobnosti a dostane kartu ;
ještě ve dveřích se otočí a s kartou , opravňující ho ke slevě , koupí třeba fax .
Ale zákazník musí mít pocit , že se o kartu nějak zasloužil , že se nerozdává na ulici .
Manažeři se také museli shodnout na grafické podobě zákaznické karty .
Zvítězil názor , že rozměrově by neměla být stejná , jako jsou běžné kreditní karty , aby si zachovala svoji výraznou identitu .
Zároveň se ale musí vejít do peněženky či náprsní tašky .
Jeden z návrhů počítal se zobrazením banánu přecházejícího na konci do podoby telefonního sluchátka , který byl mottem jejich předchozí inzertní kampaně .
Prosadil se však střídmější návrh bez tohoto symbolu , neboť všichni nebyli přesvědčeni o jeho výstižnosti a nezaměnitelnosti firmy s prodejnou ovoce .
Informace pro firmu
Konečnou podobu karty navrhl grafik , který se však řídil názory a striktním zadáním manažerů .
Zde se pak projevily jejich malé zkušenosti v tomto oboru , a tak karta je v tomto směru přece jen pozadu za svými západoevropskými " sestrami " .
Na první straně je jméno firmy a číslo karty .
Na druhé adresa a text oznamující rozsah oprávnění držitele .
Například prázdný prostor na první straně vybízí k obrazovému představení prodejny , u něhož by mohla být adresa .
Karta by tak získala výraznější podobu vizitky , což může psychologicky příznivěji působit na držitele karty .
I přes tyto grafické maličkosti má karta mnohé přednosti .
Především je službou zákazníkovi , vyjadřuje komplexní přístup prodejce k němu .
Již po necelém prvním měsíci fungování tohoto systému měla firma velice kladný ohlas na bezplatný dovoz zboží a na možnost objednávat po telefonu .
Vždyť právě tato služba šetří zákazníkům čas .
Pro Kofu jsou pak karty zdrojem marketingových informací .
Každá karta má své číslo , které je zaneseno v počítači .
Ten zaznamenává každý nákup prostřednictvím karty .
Prodejce tak získává například informace jak často který zákazník - držitel karty nakupuje , jaké zboží žádá .
Signalizuje také , když některý ze zákazníků přestává u firmy nakupovat .
Management pak může posoudit , zda příčina není na straně prodeje , a může zjednat nápravu .
I když zhruba měsíc používání karet je krátká doba na hlubší analýzu , lze již nyní dospět k závěru : Zákaznická karta může být jedním z prostředků zlepšujících jak komunikaci mezi prodávajícím a kupujícím , tak i jejich vzájemný vztah .
Přitom poskytovaná sleva nemusí být rozhodujícím ( i když jistě vítaným ) motivem .
Kontakt : Kofa , Baranova 31 , 130 00 Praha 3 , tel . : ( 02 ) 627 2369 , tel . + FAX : ( 02 ) 627 0394 .
Text k foto :
BANÁN NEBO SLUCHÁTKO ?
Ne všichni z vedení firmy byli přesvědčeni , že tento symbol je výstižný a pro firmu nezaměnitelný třeba s prodejnou ovoce .
Proto od jeho použití na zákaznické kartě upustili .
text pod loga schvalovacích značek :
Původní schvalovací značka
Nová schvalovací značka
| Podnikatelé informují |
Podnikatelé a sociální pojištění
Boj Sdružení podnikatelů ČR za optimální podmínky pro podnikání nepřestává .
Na jednacích stolech jsou opět , už po několikáté , daně a sociální pojištění .
Snahou podnikatelů je zlepšit stav k 1 . lednu 1995 .
Mají tedy rok na to , aby vládu a parlament přesvědčili o svých návrzích .
Bohuslav Zajkr
Od příštího roku počítají podnikatelé s dalším snížením celkového odvodového zatížení fyzických a právnických osob .
Příští rok může být navíc ovlivněn připravovanou reformou sociálního zabezpečení , která se promítne do daňové kvóty .
V případě sociálního zabezpečení prosazuje sdružení podnikatelů princip , že ze sociálního zabezpečení budou poskytovány jen omezené dávky k úhradě základních potřeb pojištěnců .
Nad rámec takto pojatého sociálního pojištění se má každý o sebe a svou rodinu postarat sám soukromým pojištěním .
Stát by měl takové pojištění podpořit příspěvkem nebo odpočtem pojistného od daňového základu .
Samotné sociální pojištění vyžaduje podle Jaroslava Vostatka , odborného poradce Sdružení podnikatelů ČR , důkladnou reformu , která omezí především dosavadní přerozdělování .
Vyměřovací základ pro pojistné by měl být omezen výší průměrného výdělku - v příštím roce nejvýše do 120000 korun ročně .
Další návrhy směřují ke zjednodušení administrativy při placení a odvádění pojistného zaměstnavateli a zaměstnanci .
Podnikatelé se snaží nejen o sloučení nemocenského a sociálního pojištění , ale i o sloučení pojistného placeného zaměstnancem a zaměstnavatelem .
Může to platit jeden .
Konkrétně sociální pojištění by měli platit pouze zaměstnanci s tím , že se jednorázově zvýší mzdy , aby čistý výdělek zůstal stejný .
Klíčová role strojírenství
I v tomto odvětví lze očekávat nadprůměrné zhodnocení kapitálu
Na této stránce vám budeme v průběhu 2 . vlny kuponové privatizace představovat jednotlivé obory národního hospodářství .
Z předpokládaného seznamu podniků , které mají být nabídnuty dikům k investování , vybíráme jednoho typického představitele .
Z celkového počtu 765 podniků zařazených do 2 . vlny kuponové privatizace je 16.6 % ze strojírenství , jejich podíl majetku přesahuje 10 procent .
Ze 40 % jde o podniky z první vlny kuponové privatizace , u nichž se nabízí zbylá část majetku ( např . Hutní montáže Ostrava , Desta Děčín , Lada Soběslav ) .
Vedle velkých podniků především ve strojírenství investičním , energetickém , metalurgickém , obráběcích strojů ( např . Královopolská strojírna Brno , Škoda Plzeň , Škoda Praha , ŽĎAS ) jsou zastoupeny podniky střední velikosti ve strojírenství dopravním , zemědělském , potravinářském ( ČZ Strakonice , Karosa Vysoké Mýto , Agrostroj Pelhřimov , Frigera Kolín ) i podniky menší , zvláště v lehkém strojírenství a kovovýrobě ( Dioptra Turnov , Kovo Cheb , Kovoplast Chlumec n / C ) .
Do strojírenství , které i přes určitý pokles významu v posledních letech stále vytváří více než pětinu hrubého domácího produktu České republiky , se po roce 1989 koncentrovaly téměř všechny problémy spojené s transformací ekonomiky .
Neplatí stejný metr
Strojírenství netvoří homogenní celek .
Nejhůře se s novými podmínkami vyrovnávají velcí výrobci investičních celků , kteří jsou často hluboce zadluženi .
Jejich platební neschopnost je důsledek nepřiměřené investiční politiky i nezaplacených dodávek do nesolventních zemí .
Celosvětová hospodářská recese způsobuje problémy také v podnicích metalurgického , energetického a dopravního strojírenství , které jen obtížně mohou opustit své úzce specializované výrobní zaměření .
I v těchto oborech lze však nalézt několik velmi úspěšných jako výjimku potvrzující pravidlo .
V zemědělském , potravinářském a zvláště lehkém strojírenství a v kovovýrobě , které jsou z hlediska strojního vybavení flexibilnější , je situace rozdílná .
Některým podnikům se podařilo nalézt volný prostor na náročných zahraničních trzích a současně se vyrovnaly s požadovanou vysokou kvalitou a včasností dodávek .
Tyto podniky nalezly nejen odbyt pro své výrobky , ale současně i včas platící zákazníky , což jim umožňuje postupně se vymanit z druhotné platební neschopnosti .
Je ale hodně i těch podniků , které se vinou nižší aktivity svého managementu přizpůsobit novým podmínkám nedokázaly .
Jejich výrobky vykazují nízkou míru inovací , jsou technologicky zastaralé , jsou spojeny s vysokými náklady , stále stejným množstvím pracovníků .
Tyto podniky , bez viditelné snahy o záchranu , se nechávají vléci událostmi , pouze přežívají a nezadržitelně se přibližují bankrotu .
Vývoj kapitálového trhu
Při uvedení akcií strojírenských podniků v červnu 1993 na burzovní trh činila jejich průměrná cena 740 Kč , což bylo 62.8 % tehdejší průměrné ceny akcií všech podniků v první vlně kupónové privatizace ( 1178 Kč ) .
Obchodování na burze ukázalo , že počáteční ceny akcií většiny podniků byly nadsazené a každý další týden byl zaznamenáván pokles .
Zatímco se ceny akcií všech podniků snížily do 5 . října 1993 o 36.5 % na 748 Kč , ceny strojírenských podniků poklesly ještě více - o 44.5 % a dosáhly minima 411 Kč .
Od té doby ceny na burze opět , s určitými výkyvy , stoupají .
K 20.1 . 1994 průměrná cena akcií strojírenských podniků dosáhla 559 Kč , což je však jen 75.5 % zaváděcí ceny .
Rozhodnout se , do kterého strojírenského podniku vložit ve druhé vlně kupónové privatizace investiční body , není proto snadné .
Bude třeba vždy individuálně posuzovat každý podnik , druh a kvalitu jeho výrobků , předpokládané možnosti jejich prodeje , jejich exportní možnosti .
U podniků z 1 . vlny bude dobré se seznámit s výsledky jejich hospodaření i se strukturou již existujících akcionářů .
V úvahu bude třeba brát případný zájem zahraničního kapitálu .
Rozhodnutí bude obtížné , ale zvolíme - li dobře , můžeme očekávat i v odvětví strojírenství nadprůměrné zhodnocení vložených investičních bodů .
Pavel Žák , Jindřich Horký
Kontakt : Spořitelní investiční společnost , a . s . , Řásnovka 12 , 110 15 Praha 1 , tel . : ( 02 ) 248103 31 , FAX : 231 78 16 .
Číslo týdne
0.3 %
Podíl České republiky na finském zahraničním obchodu dosahuje pouze tři desetiny procenta .
Přitom od roku 1975 zaujímala tato země výjimečné postavení .
Platila mezi námi totiž dohoda o zóně volného obchodu , kterou bude muset Finsko k 1 . lednu 1995 vypovědět , protože musí při svém vstupu do EU převzít její celní režim .
Při dovozu z Finska do ČR budou platit ustanovení Evropské unie , což znamená , že cla u středně citlivých položek budou představovat 40 procent jejich původní výše a 80 procent ze základního cla u velmi citlivých položek .
Zbytkovým clům budou podléhat některé naše tradiční výrobky jako je textil a ocel , u oceli budou cla zrušena k 1 . lednu 1996 a u textilu k 1 . lednu 1997 .
Na finskou vodku , která patří mezi zpracované zemědělské produkty , bude uvaleno plné clo .
KALENDÁŘ PODNIKATELE
Domácí výstavy v červnu
NOVINKY NA ČESKÉM TRHU - průmyslové zboží : Praha , 1 . - 4.6 . 1994 .
Organizuje Agentura AZ , náměstí 14 . října 16 , 150 21 Praha 5 - Smíchov , tel . : ( 02 ) 264351 , FAX : ( 02 ) 425221 .
DÍTĚ A JEHO SVĚT - 2 . ročník výstavy hraček , školních potřeb a sportovního zboží pro děti : Praha , 1 . - 4.6 . 1994 .
Organizuje Incheba Praha , s . r . o , 28 . října 13 , 112 79 Praha 1 , tel . : ( 02 ) 241952 01 , 241952 37 , 241952 61 , FAX : ( 02 ) 241952 86 , 241953 43 .
NÁBYTEK - mezinárodní výstava nábytku : Praha , 1 . - 4.6 . 1994 .
Organizuje Incheba Praha .
IDET - mezinárodní výstava vojenské techniky : Brno , 1 . - 4.6 . 1994 .
Organizují Brněnské veletrhy a výstavy , a . s . , Výstaviště 1 , 660 91 Brno , tel . : ( 05 ) 411511 11 , FAX : ( 05 ) 411530 70 , 411530 58 , 411530 59 , telex : 622 39 bvvc .
SPORT - TOUR - HOBBY - prodejní a kontraktační výstava sportovních a motoristických potřeb a služeb , burza cestovního ruchu a prodejní výstava výrobků , zboží a služeb pro volný čas : Liberec , 1 . - 4.6 . 1994 .
Organizuje EXPO LINE , s . r . o . , Výstaviště 1 , 660 91 Brno , tel . : ( 05 ) 411590 79 , FAX : ( 05 ) 411591 29 .
SETKÁNÍ REALITNÍCH KANCELÁŘÍ : Liberec , 1 . - 4.6 . 1994 .
Organizuje Dům kultury Liberec , s . r . o . , Soukenné náměstí 613 , tel . : ( 048 ) 275 49 , 275 41 40 , FAX : ( 048 ) 279 41 .
HABITAT 94 - léto - mezinárodní veletrh bydlení : Praha , 5 . - 8.6 . 1994 .
Organizuje ABF - Nadace pro rozvoj architektury a stavitelství , Václavské náměstí 31 , 111 21 Praha 1 , tel . : ( 02 ) 242120 06 , 242160 04 , 265842 , FAX : ( 02 ) 242120 06 .
PRAGOVET - mezinárodní specializovaná výstava veterinární techniky a léčiv : Praha , 6 . - 9.6 . 1994 .
Organizuje Incheba Praha .
FOEXPO 94 - mezinárodní výstava osvětlení , optiky , laseru : Praha , 7 . - 10.6 . 1994 .
Organizuje Rapid , a . s . , divize veletrhů a výstav , ulice 28 . října 13 , 112 79 Praha 1 , tel . : ( 02 ) 241951111 , 242952 55 , 241952 35 , FAX : ( 02 ) 232 7520 , telex : 121142 .
PC SALON - 14 . prodejní a kontraktační dvojvýstava počítačů a programů pro podnikatele a manažery : Praha , 8 . - 11 . 6 . 1994 - hardware , 13 . - 15 . 6 . 1994 - software .
Organizuje Agentura PC Salon , Revoluční 1 , pasáž Kotva , 110 00 Praha 1 , tel . : ( 02 ) 248151 47 , FAX : ( 02 ) 248151 15 , 232 2633 .
INTERIÉR A EXTERIÉR 94 : České Budějovice , 8 . - 12.6 . 1994 .
Organizuje Park Centrum , 370 21 České Budějovice , Husova 523 , tel . : ( 038 ) 714911 , FAX : ( 038 ) 424 80 .
ŽIVNOSTI A ŘEMESLA - obchodní zařízení , restaurační a kuchyňská technologie , kancelářská a výpočetní technika , potravinářství , řemeslnické potřeby , reklama , ukázky odborného výcviku učňů v řemeslech a službách : České Budějovice , 8 . - 12.6 . 1994 .
Organizuje Park Centrum , České Budějovice .
MEDICA 94 - 2 . ročník mezinárodní výstavy lékařských přístrojů a farmaceutik ze všech oborů medicíny : Liberec , 9 . - 11.6 . 1994 .
Organizují Liberecké výstavní trhy , Masarykova 24 , 460 58 Liberec , tel . : ( 048 ) 281 76 , 214 73 , 320 , FAX : ( 048 ) 421435 .
UNITED GAMES - mezinárodní hry dětí : Plzeň , 10 . - 12.6 . 1994 .
Pořádají United Games Plzeň .
INTERIÉR 94 - 2 . mezinárodní prodejní a kontraktační výstava nábytku : Praha , 11 . - 14.6 . 1994 .
Pořádají Brněnské veletrhy a výstavy , a . s . , obchodní oddělení , 112 49 Praha , Washingtonova 9 , tel . : ( 02 ) 242107 27 , FAX : ( 02 ) 242282 43 .
Nezapomeňte investovat
Hra s velkými neznámými , kuponová privatizace , roztočila první kolo druhé vlny .
Je zvláštní tím , že všechny podniky mají stejný výchozí kurz a tím je padesát investičních bodů na jednu akcii .
Znamená to , že v prvním kole je možné získat za tisíc bodů pouze dvacet akcií .
Již v něm se budou podle názoru investorů lišit dobré podniky od těch horších a dikové tak dají tvář dalším kolům .
Z důležitých čísel připomínáme , že příjem objednávek , který začal 11 . dubna , skončí 25 . dubna a výsledky prvního kola budou známy 21 . května .
Celkem se prvního kola účastní 860 podniků , z první vlny jich je 184 , nově zařazených je 676 .
Ve druhé vlně se hraje celkem o majetek ve výši 155 mld . korun a diků je 2.19 milionu .
V příštím čísle
Nezvána vtrhla k nám a ne a ne se jí zbavit .
Kdo ?
Reklama .
Ovlivňuje nejen nás dospělé , ale samozřejmě i děti , které jsou velice vnímavé a reagují na útok reklamy poněkud jinak než my dospěláci .
Jak je to tedy s reklamou u nás ?
Dočtete se to na první straně a poté stránkách 12 a 13 příštího , tedy sedmnáctého , čísla Profitu .
Berou nebo neberou ?
Obecně lze říci - jak kdy .
A právě ono kdy vám dokážeme říci .
A spolu s tím další informace kolem rybaření , které může být , byť oděné do sportovního hávu , nemalým přilepšením rodinné kasy .
Nalistujte třetí stranu .
Roční dividendy ve výši 4000 korun .
Takový je výsledek pro toho , kdo všechny body v první vlně vložil do Krušnohorských strojíren .
V nedávné minulosti v podstatě neznámého podniku .
Kudy vede cesta k prosperitě ?
O tom Profit hovoří na čtvrté straně s generálním ředitelem tohoto podniku .
Hledači diamantů v Čechách skutečně jsou .
Přibývá těch , kteří hledají jak dobře investovat .
A mezi drahými kameny vítězí diamanty .
Za kolik se prodávají a jak vypadá taková " občanka " diamantu , o tom se dočtete na osmé a deváté straně příštího čísla našeho listu .
Taneční vítr v peněžence
Pokusy šetřit jsou ( asi ) beznadějné *
Kdy ten zmatek skončí ?
Rodinná atmosféra houstne .
Hodina prodloužené v tanečních se rychle blíží .
Matka ztrácí nervy .
Pes jí v nestřeženém okamžiku roztrhal luxusní punčochy .
V těch obyčejných to bude bída .
Dcera si dotváří účes , kterým chce ohromit partnera .
Kulma však přestává hřát , vypadá to , že času bude málo .
Jaromír Složil
Apatický otec , sledující v televizi hokejové utkání , dostává strategický úkol .
Na cestu tramvají je pozdě , pojede se autem .
Garáž je naštěstí za rohem , ale motor ani neškytne .
Otec , označený za totálního ignoranta dceřiny budoucnosti , musí volat taxíka .
Tok peněz do budoucnosti dcery dostal gradaci .
Bejvávalo
Před rokem 1980 přišlo kurzovné v tanečních na 120 Kč .
V kurzu se tísnilo 100 - 120 párů .
Učitelka brala 24 Kč a její pomocník 10 Kč na hodinu .
Musela být " živá " kapela ( brala 300 - 500 Kč za lekci ) .
Vykulený osmnáctiletý tanečník koupil své partnerce sodovku za korunu nebo deci vína za 4 Kč .
Doprovodil ji domů a za lístek na tramvaj dali každý po koruně .
Pamatoval na ni kytičkou karafiátů ( kus za 4 Kč ) nebo růží ( kus za 10 Kč ) .
Taneční byly nepsaně povinné .
Jak říká Jiřina Deklevová , majitelka stejnojmenné firmy v Ostravě , účastnilo se jich 80 - 90 % mladých .
To skončilo .
Nyní už to není ani polovina mládeže ve věku 14 - 18 let .
Věk zájemců o výuku tance se výrazně snížil .
Když rodina konečně přesvědčí 15 letého syna , že absolvováním tanečních získá společenský rozhled , vznikne problém .
Oblek , sako , kravata či dokonce motýlek ?
Začínají hádky a diskuse .
Na scénu se současně klubou náklady . které udržují peněženku štíhlou .
Stále bruslíte
Syn či dcera jsou již přesvědčeni , že taneční budou jejich spásou .
Na diskotékách se valčík , sambu nebo foxtrot nenaučí .
Na společenské akci se jim může znalost tance často .
Otec už vidí svého syna v roli podnikatele , který na vyhlášeném plese " provede " starší majitelku úspěšné , mimořádně prosperující firmy .
Ze syna může být velkopodnikatel .
Ale to on , mezek , dnes ještě nechápe .
Otec se probouzí v noci s mokrým čelem a vizí pozitivního vývoje .
Aspoň aby si toho motýlka konečně zkusil , ostříhal se .
Ostatní vem čert .
S dcerami je to trochu lehčí , ale i výrazně dražší .
Ženské pokolení má od přírody dánu v genech marnivost , snahu se líbit .
Peníze v tomto případě nejsou rozhodující , počítá se s nimi automaticky .
Taneční dávají ženám a dívkám tu nejlepší příležitost být lepší než spolužačka nebo sousedka , vzbudit větší zájem , mít lepší šaty .
Muži je v tom bezděky podporují .
Holka nám roste do krásy , říká si otec , orosenou sklenicí sledující mumraj příprav na lekci tanečních .
V té době si ještě naplno neuvědomuje , že se sice nemusí starat , zda dcera bude mít šaty modré či žluté , ale že je zaplatí ?
Kolegové sice něco říkali , ale ono se to musí zažít .
Boty , šaty , kabelka , prádélko , rukavice , kurzovné . . .
Ve víru výdajů
Pětistovka za kurzovné je doslova pakatel ve srovnání s kaskádou dalších výdajů , které s tanečními souvisejí .
V rodině se po celou dobu jejich trvání stejně nemluví o ničem jiném .
Jaké šaty , jaký účes , jaké boty .
Účast rodičů na prodloužené tyto tendence ještě prohloubí .
Otec , zajišťující garde i dopravu , se tam potká se svým dávným přítelem a vypije o skleničku více .
Jeho auto musí zůstat na parkovišti .
Taxík znamená o pětistovku vyšší výdaje .
Matka noc po prodloužené probrečí .
Měla ty nejnemožnější šaty .
A tak vymýšlí co na závěrečnou .
Matku by mohli pomluvit , kdyby měla šaty , v nichž byla nedávno na plese .
A ty černé lodičky nejdou vůbec k ničemu .
To nelze připustit , kdyby na chleba nebylo .
Jde o repre akci rodiny a tomu je podřízeno vše .
Synátor to chápe , i když pomalu .
Nejraději by měl vše za sebou a věnoval se oblíbenému sportu .
Musí přežít .
S dcerou je to těžší .
Třeba - mohla by mít náhrdelník , který nosí již nějakou dobu .
Žena oponuje - nesmysl , vždyť ten na ní už všichni viděli .
Proti zlatému řetízku protestuje otec zcela rezolutně .
Dcera o něj může přijít třeba při návratu v tramvaji .
Nějaký pobuda škubne a . . .
Zničující pohled a následná slova matky jej přivedou do reality .
Snad nebude šestnáctiletá dcera riskovat noční návrat z tanečních tramvají až na periferii města ?
Její tanečník ji třeba nebude moci doprovodit a co pak ?
Takže otec je pověřen pravidelnými odvozy domů .
Že má právě služební cestu a nepojede ?
Nevadí , jsou přece taxíky .
Ale na stůl je zapotřebí položit pětistovku .
Zdraví a bezpečnost dcery za to přece stojí .
Beznaděj
Nákladům tanečních se nevzpírejte .
Nelze ušetřit ani za kadeřníka .
Domácí účes je sice stejně kvalitní , ale nemá to " klima " .
A nelze opomenout další výdaje .
Například - taneční bývají v zimě .
Je naivní se domnívat , že dceři postačí ten kabát z loňska .
Necítila by se v něm , vždyť je dávno z módy .
I matka přivítá nový .
Argument , že holka má taneční jenom jedenkrát v životě , je jasný .
Dcera v tanečních
Kč
Kurzovné 500
2 x běžné šaty 4000
2 x šaty na prodlouženou 6000
2 x boty 1400
8 x punčocháče po 50 Kč 400
2 x kadeřníka 400
Bižuterie 200
Dárky pro partnera 200
Občerstvení na lekcích po 50 Kč 850
Kabelka 1000
Dlouhý plášť nebo pelerína 3000
2 x kosmetiku 600
2 x manikůru 200
Celkem 18750
Syn v tanečních
Kč
Kurzovné 500
Oblek 3000
3 x košile 1350
3 x kravata 600
Motýlek 200
Boty 800
3 x ponožky 120
2 x rukavice 200
2 x návštěva holiče 100
Kytička pro partnerku ( 2 x ) 150
Kytice pro matku 200
Sponu ke kravatě 200
Peníze na pohoštění partnerky a garde
při závěrečné 500
Plášť 4000
Celkem 11920
Matka * Šaty , boty , kadeřníka , punčochy , kosmetiku , občerstvení , dopravu 6000
Otec * Oblek , košile , ponožky , obuv , kravata , občerstvení , kosmetiku , holič 5000
Můžete si vybrat .
Ale nepočítejte s tím , že to bude o hodně levnější , aniž byste byli za chudáky .
Nebo akceptujte " disko " výchovu a rezignujte .
| Daňový poradce |
Odklad daně
V roce 1992 jsem začal podnikat na základě koncesované živnosti .
V daňovém přiznání za rok 1992 jsem požádal o 60 % odklad placení daně .
Až v prosinci 1993 jsem obdržel platební výměr , podle něhož se mi uznává jen 20 % odklad daně .
Bylo mi sděleno , že v roce 1990 a 1991 jsem podal přiznání za příjem z ubytování .
Domnívám se , že hlavním důvodem k poskytnutí odkladu daně bylo , že podnikatelská činnost je hlavním zaměstnáním .
Celý rok jsem žil v domnění , že odklad je v pořádku a částku odložené daně jsem proinvestoval .
Ivan Pečev , Liberec
Nárok na odklad placení daně ve výši 60 % nemáte v žádném případě .
Pokud jste v roce 1990 podal daňové přiznání podle tehdy nového zákona č . 389 / 1990 Sb . o dani z příjmu obyvatelstva , tzn . na " novém " formuláři , má finanční úřad pravdu , pokud jste nesplnil podmínky podle třetího odstavce .
Kontakt : Jiří Gebarowský , daňové poradenství , Norská 12 , 101 00 Praha 10 , tel . : ( 02 ) 73 89 59 .
Manažer hledá práci
V našem listě : Burza práce pro vedoucí
Dobrý management je pro firmy to nejcennější , co mají .
Kde ale špičkové manažery nalézt ?
I přesto , že na českém trhu působí poradenské firmy , které se zabývají vyhledáváním manažerů pro podniky , nedá se říci , že v ČR již existuje stabilizovaný trh manažerských pracovních příležitostí - nabídky a poptávky .
Vždyť koneckonců poradenské firmy především hledají manažery , méně už nabízejí .
Českomoravský profit přichází s pomocnou rukou .
Ve spolupráci s poradenskou firmou Amalthea zřizuje burzu manažerských příležitostí : V každém čísle představí manažera , který hledá uplatnění - ať již z důvodu vnitřního neuspokojení na dosavadním místě , či kvůli reorganizaci firmy , potřeby dále se zdokonalovat a podobně .
Firmám , jež se s touto nabídkou seznámí a dojdou k závěru , že se jedná o manažera , kterého hledají , zprostředkujeme s tímto uchazečem kontakt .
Na druhé straně každý manažer může využít nabídku a představit se v Profitu .
Zveřejníme ty nabídky , které budou odpovídat otištěným vzorům .
Čtěte na str . 14 :
Uplatnit své schopnosti
Špionáž a nekalá soutěž
Dělový král a jeho následníci *
Pozor i na maličkosti
Od první poloviny minulého století se průmyslová špionáž stala důležitým činitelem průmyslové revoluce i politiky .
Byla proto podněcována podnikateli i politiky .
Má své stálé místo - ať chceme či nechceme - v našem životě - viz Profit č . 13 / 1994 .
Je proto žádoucí znát některé okolnosti a právní pozadí .
Průmyslová špionáž přispěla významnou měrou k tomu , že prvenství průmyslového výzkumu a pokroku v Evropě přešlo z rukou Angličanů do Německa .
Poučení u Kruppa
Jako velmi úspěšného průmyslového špiona uvádějí dějiny Alfréda Kruppa .
Ten se v roce 1838 vypravil na zkušenou do světa , aby se zejména v Londýně zabýval průmyslovou špionáží .
Když se vrátil na kontinent , získaná výrobní tajemství úspěšně využil .
Vytvořil v té době největší zbrojařskou firmu na světě , pomocí jejíchž výrobků Prusko v roce 1871 pokořilo Francii v čele s Napoleonem III .
Jednou z příčin úspěchu bylo , že Krupp současně s využíváním ukradených informací zamezil tomu , aby někdo jiný nekradl nápady , postupy a poznatky jemu .
Až do extrému dovedl vnitřní bezpečnostní systém ve svých továrnách .
Dalším úspěšným dobrodruhem byl Henry Wickham , kterému se podařilo odcizit semena kaučukovníku , což umožnilo jeho pěstování na Cejlonu a v Malajsku .
Koncem roku 1875 se začíná uplatňovat novodobá průmyslová špionáž a současně vzniká rivalita mezi vojenským zpravodajstvím a průmyslovou špionáží .
Na konci století vystupují Japonci , kterým pozoruhodné využívání informací průmyslové špionáže pomohlo k vítězství v Rusko - Japonské válce v roce 1905 .
Propracované metody průmyslové špionáže využívá tato země s úspěchem dodnes .
Naše úprava
Historická exkurze nemá sloužit jako návnada , ale jako výrazný vykřičník .
Pamatujme , že v současném právním řádu České republiky je z hlediska obchodního práva jednání průmyslové špionáže postihnutelné v rámci jedné ze skutkových podstat nekalosoutěžního jednání .
Jde o § 51 obchodního zákoníku - porušování obchodního tajemství .
Do rozporu se zákonem se dostane ten , kdo jiné osobě neoprávněně sdělí , zpřístupní , pro sebe nebo pro jiného využije obchodní tajemství , které může být využito v soutěži .
Přičemž platí , že dotyčný se o skutečnostech dověděl :
a ) Tím , že mu bylo tajemství svěřeno nebo se jinak stalo přístupným ( například z technických předloh , návodů , výkresů , postupů , vzorů , modelů , smluv ) na základě jeho pracovního vztahu k soutěžiteli , nebo na základě jiného vztahu k němu , popřípadě v rámci výkonu funkce , k níž byl soudem nebo jiným orgánem povolán ,
b ) vlastním nebo cizím jednáním příčícím se zákonu .
Subjektem dopouštějícím se - vědomě i nevědomě - porušení obchodního tajemství může být zaměstnanec podnikatele , učeň , brigádník , eventuálně kdokoli jiný , komu bylo podnikatelem tajemství svěřeno nebo se stalo přístupným .
Například i tomu , kdo na základě dohod o pracích konaných mimo pracovní poměr pracuje pro podnikatele .
Neoprávněnost sdělování těchto informací spočívá v tom , že jednající nebyl oprávněn podnikatelem sdělovat utajované skutečnosti .
Trvání mlčenlivosti
Způsob sdělení tajemství není rozhodující .
Může být písemný , ústní , postačuje i pouhé přikývnutí či přitakání na otázku .
Zpřístupnění spočívá i v takových maličkostech , jako je opomenutí zamknout kancelář , stůl či skříň .
Nekalost jednání nemůže být omezována jen na dobu trvání pracovněprávního nebo obchodního vztahu , v jehož průběhu se jednající o obchodním nebo výrobním tajemství dozvěděl .
Tím by oprávněné zájmy majitele obchodního tajemství nebyly dostatečně zajišťovány .
Mlčenlivost by měla trvat tak dlouho , dokud trvá oprávněný zájem majitele na ochraně tajemství .
Tento oprávněný zájem zaniká objektivně tím , že se utajované skutečnosti stanou všeobecně známými jinak , než porušením utajení .
Posledním znakem je , že tajemství může být využito v soutěži .
Pojem " může " znamená , že postačuje pouhé nebezpečí jeho využití .
Tajemství ale musí být objektivně způsobilé k využití pro účely konkurenční .
Josef Kunášek , komerční právník
Text ke kresbě :
MLČETI ZLATO : Konkurence totiž nikdy nespí .
štoček : Náš zahraniční partner
Čínská republika na Tchaj - wanu
Do roku 1990 byly vzájemné obchodní vztahy mezi Českou republikou a Čínskou republikou na Tchaj - wanu slabé .
V posledních třech letech se vzájemná výměna zvýšila ze 72 milionů dolarů v roce 1991 ( ještě společně se SR ) na loňských 157.8 milionu dolarů .
Český vývoz byl dvakrát vyšší než dovoz .
Jeho hlavní položky tvořily těžké obráběcí stroje , polotovary ze železa a neželezné kovy a polotovary pro bižuterii .
Thajský export se opíral zejména o spotřební elektroniku - například televizory , počítače a další elektronické vybavení kanceláří .
Tchaj - wan nyní realizuje šestiletý program rozvoje , který si vyžádá velké investice .
Asi třetina jich bude směřovat do dopravy , další důležitou oblastí je energetika .
Významnou zakázku na výstavbu metra v hlavním městě Tchaj - pei získalo asi za 1 miliardu Kč Železniční stavitelství Praha .
O zajímavou zakázku na výstavbu spaloven městského odpadu usiluje ČKD Praha .
Z tchajwanské strany začíná nyní růst zájem o investice v ČR .
Exportní a importní banka jedná s ČSOB a Komerční bankou o poskytnutí nízko úročené půjčky na úvěry českým podnikům .
Fond pro ekonomickou spolupráci nabídne 10 milionů dolarů na rozvoj malých a středních českých strojírenských podniků .
O konkrétním použití této částky brzy rozhodnou tchajwanští odborníci , kteří navštívili v dubnu ČR .
Tchajwanské kulturní a ekonomické středisko v Praze může českým podnikům poskytnout informace o tchajwanských výrobcích , dovozcích a vývozcích různého zboží .
Pomáhá při osobních kontaktech mezi tchajwanskými a českými podnikateli přímo , nebo prostřednictvím Rady pro podporu zahraničního obchodu nebo prostřednictvím Euroasijské obchodní organizace .
Doklady
Ke krátkodobému pobytu na Tchaj - wanu do 30 dní potřebuje občan ČR vizum , které je udělováno do 48 hodin za ekvivalent 18 dolarů .
Může být na místě prodlouženo o dalších 30 dní .
K dlouhodobému pracovnímu pobytu musí český občan podat žádost prostřednictvím budoucího tchajwanského zaměstnavatele u příslušného tchajwanského ministerstva , například hospodářství nebo školství .
Kontakt : Taipei Economic and Cultural Office , Revoluční 13 , 110 00 Praha 1 , tel . : ( 02 ) 24 80 32 57 , FAX : ( 02 ) 24 80 32 77 .
Pokuta bude až do roku 1996
Kdo nesouhlasí s novou smlouvou o sporožiru , nemusí ji podepisovat
Praha -
Pokutu tři tisíce korun , která může potkat majitele sporožira , jenž přečerpal své konto , aniž měl sjednaný kontokorentní účet , nezačne Česká spořitelna v žádném případě uplatňovat před koncem roku 1995 .
Oznámilo to včera vedení tohoto peněžního ústavu spolu s omluvou , že jeho pracovníci nezajistili dostatečnou informovanost o nových smlouvách .
Nové smlouvy o sporožirovém účtu , které spořitelna se svými klienty uzavírá od prosince loňského roku , hovoří o tom , že banka je oprávněna účtovat si tuto smluvní pokutu v případě závažného porušení smluvních podmínek majitelem účtu .
Tím se rozumí zejména výběr částek převyšujících zůstatek vkladu , tedy takzvaný debet .
Podle starých smluv platil zákazník za každý " debetní " den pouze sankční poplatek ve výši 17 procent ročně .
Upozornění na přečerpání konta zasílá spořitelna v současné době až spolu s měsíčním výpisem z účtu .
Konec roku 1995 považuje spořitelna za mezní termín , kdy by všechny její pobočky měly být napojeny na nový technologický systém , čímž operace na sporožirových účtech i evidence těchto operací budou prováděny v reálném čase .
Místo výpisů z účtu jednou za měsíc by tak měl mít občan informaci o zůstatku na svém kontě prakticky vždy ihned poté , co na účtu dojde k nějakému pohybu .
Ředitelka úseku vkladových a žirových služeb ČS B . Vavrdová včera LN řekla , že klient , který s novou smlouvou nesouhlasí , ji podepsat nemusí , přičemž mu nehrozí vypovězení ze strany spořitelny .
Jak dlouho bude ČS akceptovat staré smlouvy , B . Vavrdová neuvedla s tím , že o této záležitosti se zatím vůbec nejednalo .
Zavedení smluvní pokuty odůvodňuje spořitelna tím , že početná řada jejích klientů má trvale záporné zůstatky na účtu a sankční poplatky nejsou z čeho strhnout .
V důsledku toho vzniká spořitelně ztráta , neboť poplatky jsou započítávány do zisku a banka z nich odvádí daně .
V současné době eviduje Česká spořitelna , která vede zhruba 2.2 mil . sporožirových účtů , na 90 tisíc debetních účtů , z nichž 17 tisíc je řešeno soudní cestou .
Čalfovi ve službách Chemapolu
Praha -
Bývalý premiér ČSFR Marián Čalfa a jeho manželka zastupují akcionáře společnosti Chemapol Group .
Čalfa je údajně právním poradcem , jeho žena Jiřina je v dozorčí radě společnosti .
Podnik zastupoval Čalfa poprvé na valné hromadě začátkem února při sporu Chemapolu s jeho největším akcionářem Chemopetrolem Litvínov .
Chemopetrol má za to , že Chemapol vydal 20 tisíc akcií svým zaměstnancům , zejména členům managementu , protiprávně .
Chemapol toto nařčení odmítá .
Bývalý premiér stejně jako Chemapol rovněž podporuje privatizaci dvou českých rafinerií tzv . českou cestou .
Krátce
Daniel Vacek , finalista tenisového turnaje v Marseille , nahradí v turnaji ve Stuttgartu , který začíná v pondělí , zraněného Ukrajince Medveděva .
Fangio mimo nebezpečí
Buenos Aires -
Zdravotní stav pětinásobného mistra světa formule 1 Juana Manuela Fangia ( 83 let ) z Argentiny se zlepšil a podle jeho osobního asistenta Ricarda Rosse není v nebezpečí života .
Fangio trpí onemocněním ledvin a třikrát týdně se musí podrobit dialýze .
Malířské cestování
VÝSTAVY : Galerista Karel Babíček tvrdí , že jeho Behémót je " místem na jednu myšlenku " .
Tvrdošíjně stále prosazuje tematické koncepty , zve nové a zcela neznámé autory a nespoléhá na své zavedené " koně " .
I tentokrát se pouští do riskantního podniku : cyklu nazvaného MALBA .
Kurátorkou zatím neurčeného počtu výstav je Vlasta Čiháková - Noshiro .
Expozice se odehrají zřejmě v rozsahu několika let , to znamená , že Malba I se dočká pokračování až na konci tohoto roku .
Výstavy by měly zaznamenávat nejrůznější projevy daného média v nejširším rozpětí .
Čiháková - Noshiro se při výběru autorů řídí vlastním instinktem , a tak diváky vždy překvapí , ať už v dobrém či opačném smyslu .
V Behémótu se na začátek představují pouze dva autoři , a to tematickým výběrem Pozdravy z cest .
Tomáš Mašín ( 1966 ) podává mystifikační reference o různých zemích : svitky nástěnných map přemalovává a polepuje a bez výraznějších ambicí přinášet neotřelé výtvarné metafory představuje čistě subjektivní náladové obrázky .
Někdy doslovné , jindy ironické .
Roman Franta ( 1962 ) maluje své velkoformátové pohlednice z míst , která skutečně navštívil ve Spojených státech .
Nezajímá ho město a lidská civilizace .
Inspirují ho divoké parky , kaňony , sopečné ostrovy .
Expresívním způsobem zprostředkovává zážitky s krajinou jako archetypem ženského a mužského principu .
Pohlednice opatřuje konkrétním jménem místa .
První část cyklu tematicky mapujícího současnou malbu nepřináší nic nového .
Doplňuje jen roztříštěný obraz nejmladší malířské generace .
Malba I . Kurátorka Vlasta Čiháková - Noshiro .
Galerie Behémót , Praha .
7 . - 28 . února .
Katedrála s nadšením a se záplavou chyb
Jubilejní rok založení Svatovítské katedrály vyvolal zájem odborné i laické veřejnosti o historické osudy jedné z nejvýznamnějších staveb v naší zemi .
Svědčí o tom také řada televizních pořadů a více či méně odborných publikací .
K těm druhým bohužel patří i KATEDRÁLA věhlasného publicisty ZDEŇKA MAHLERA ( 1928 ) , vydaná nakladatelstvím Primus .
Čtenáře jistě upoutá autorův živý , strhující styl , ten je však jediným pozitivem knihy .
Pominu - li ničím nepodložené legendy o kultovním místě Svantovíta na Žiži či archeology nepotvrzenou tradici knížecího stolce , nelze pominout , že Spytihněvova bazilika byla dvouchórová , nikoliv jednochórová ve tvaru kříže , jak se domnívá Mahler .
Nepřesný je rovněž údaj o desátku ze stříbrných dolů , ten slíbil Jan Lucemburský roku 1341 - nikoli až v roce 1344 při založení katedrály .
Kdyby si Mahler přečetl některou z monografií svatoštěpánského dómu ve Vídni , zjistil by , že jeho zakladatel , zeť Karla IV . Rudolf IV . Habsburský , měl obdobný záměr jako jeho tchán : nechal se i s manželkou pohřbít v chóru svatoštěpánského dómu pod nádherným gotickým náhrobkem .
Do kapucínské krypty byly logicky pohřbívány ostatky Habsburků až po založení řádu kapucínů a to bylo daleko později .
Nevím , z kterých pramenů čerpal autor informaci , že v čele procesí s ostatky ( to je ostatně také nepravda ) kráčel Arnošt z Pardubic .
Jak je všeobecně známo , relikvie , které Karel IV . získal , byly ukazovány z kaple Božího těla na Karlově náměstí či ze Zlaté brány Svatovítské katedrály .
Z každého přehledu českého středověkého malířství by se Mahler dozvěděl , že svatovítský veraikon nezobrazuje zkrvavenou tvář Kristovu , ale její údajnou pravou , " rukou neutvořenou " podobu ( Mandylion ) .
Autorství Petra Parléře v případě Václavovy sochy ve svatováclavské kapli bylo v literatuře přesvědčivě zpochybněno a z katedrálních účtů se zdá , že sochu polychromoval Mistr Osvald , nikoli Parléř , jak se tu dovídáme .
Při popisu mozaiky Mahlerovi uniklo , že Karel IV . a jeho choť nejsou zobrazeni nikoli ve stejné " ideové " vrstvě českých zemských patronů , ale o hierarchii níže .
Dále se autor zmiňuje o tom , že baziliku lemují klášterní budovy , žádný klášter však u Sv . Víta nebyl - jde o prostý ambit , který sloužil kanovníkům kapituly .
Snad nejvíce však Mahler zkreslil životní příběh Jana Nepomuckého , který líčí v tradici Aloise Jiráska a Jana Herbena .
V roce 1993 bylo přece o této postavě vydáno dosti seriózní literatury ( například kniha Polcova či Vlnasova ) .
Informace o opeře " Sv . Jan Nepomucký , doktor na stolici Boží proti Janu Husovi . . . " , reprízované prý při příležitosti kanonizace v Klementinu , je nepravdivá .
Ve skutečnosti byla v Klementinu 19 . října 1729 hrána zpěvohra Fama sancta jezuity Antonína Saletky a Mahlerem zmiňované dílo bylo ( pochopitelně latinsky , nikoli česky , jak se zdá z jeho popisu ) uvedeno v Litomyšli již roku 1710 .
Z antikvované literatury Mahler nekriticky převzal informaci o čtrnácti tapiseriích s vyobrazením legendy svatojánské , které zdobily Svatovítskou katedrálu při kanonizační slavnosti - ve skutečnosti to jsou obrazy na plátně , dodnes dochované ve sbírkách Národního muzea v Praze .
Nepochopitelná je i autorova fascinace popravami na Pražském hradě : je záhadou , kde informace o dějišti těchto exekucí získal .
Jak napsal už František Beckovský v Poselkyni , kněz Vavřinec Nižborský nebyl popraven roku 1631 za katedrálou , ale na Staroměstském náměstí .
Myslivec Tomáš Svoboda z Češova byl pak popraven za přechovávání nekatolické literatury a za neúctu ke sv . Janu Nepomuckému nikoli na nádvoří Hradu , ale 29 . ledna 1726 v Kopidlně .
Čtenáře musí jistě unavovat nesoustavný soupis výtek , proto pouze shrnu nejkřiklavější nepřesnosti .
Sv . Ludmila je pohřbena v bazilice sv . Jiří , nikoli v katedrále ( v kapli sv . Ludmily jsou pouze částečky ostatků ) !
Na Bechtelerově reliéfu nemůže být zobrazen prchající císařův kočár - nanejvýš kočár královský , protože Fridrich Falcký byl pouze českým králem !
Těžko mohl být Josef Mánes ( zemřel 1871 ) učitelem
Pavel Kalina v článku Agónie Národní galerie ? ( LN 3 . 2 . ) uvedl mimo jiné , že Národní galerie v Praze ( NG ) propadla v současných sporech s řeholními řády o některá umělecká díla ze svých sbírek " naprostému šílenství - nejde - li ovšem o součást nějaké šíře koncipované hry " .
Počínání galerie se podle autora nedá chápat " jinak než jako cílevědomé provokování církevních institucí , aby dlouholeté zápůjčky stáhly zpět " .
" Možná , " pokračuje Kalina , " že vedení NG počítalo s tím , že řády z obavy před veřejným míněním , už dlouho zpracovávaným antikatolickou propagandou , se o svůj majetek raději nepřihlásí . "
Pomiňme možné osobní souvislosti toho autoritativního moralizujícího soudu ( autor před rokem neúspěšně kandidoval na vedoucí místo v téže instituci , které dnes nemůže přijít na jméno ) .
Ponechme stranou také pisatelovu potřebu vyhledávat a ničit ideologického protivníka i v případě , že si ho musí vymýšlet .
Hlavní otázka zní : jde tady vskutku o souboj hodných církevních Fridolínů se zlými státními Dětřichy , jak se domnívá pan Kalina ?
Skutečnost , jak už to bývá , je mnohem složitější .
Vždyť nebýt mnoha církevních institucí , nemohla by NG před dvěma stoletími ani vzniknout .
Do jejích sbírek vždy zapůjčovali , prodávali i darovali cenná umělecká díla nejen šlechtičtí a měšťanští sběratelé , ale též duchovní .
V čele Společnosti vlasteneckých přátel umění , která obrazárnu spravovala , stál na počátku našeho století dlouhá léta i strahovský opat Method Zaoral .
Na druhé straně je faktem i to , že nebýt NG , nebylo by dnes v mnoha případech řeholníkům co vracet a o co se soudit .
Představme si jen , že by v kostele sv . Tomáše při zkratu elektrického vedení roku 1923 neshořely kopie , ale Rubensovy originály .
Nebo že by strahovští premonstráti neprodali před druhou světovou válkou Dürerovu Růžencovou slavnost čs . státu , nýbrž ( jak to měli v úmyslu ) Germánskému národnímu muzeu v Norimberku či americkému milionáři .
Pokud jde o Vyšebrodský cyklus , dostal se do NG poprvé na jaře 1938 v souvislosti s ohrožením pohraničí po anšlusu Rakouska .
Mimochodem , ve vyšebrodském klášteře tehdy nepůsobil ani jediný český řeholník .
Za okupace hrozilo řadě uměleckých děl ze státních , církevních i soukromých ( zejména židovských ) fondů nebezpečí , že budou nacisty zcizena .
V těchto souvislostech lze vzpomenout někdejšího ředitele NG , katolického kněze a univerzitního profesora Josefa Cibulky , který v galerii deponoval a před německými úřady ukrýval mnoho obrazů , které by jinak propadly konfiskaci a čekalo by je zavlečení do říše .
Neuplynuly ani tři roky od konce války a hrozily další ztráty , tentokrát díky negativnímu postoji komunistické ideologie ke všemu , co bylo spojeno s náboženstvím , umění nevyjímaje .
Víme , kolik uměleckých děl bylo zničeno v pohraničí nebo prodáno do ciziny .
Jediným místem , kde mohly být památky relativně bezpečně uchovány pro budoucnost , byly státní sbírkové instituce .
Musíme jednoznačně a důrazně odmítnout snahu P . Kaliny vytvořit z NG ideologického nepřítele , jakési proticírkevní , nebo dokonce protináboženské centrum .
Záměrná polarizace vztahu státu a jeho institucí na jedné a církve na druhé straně totiž neposlouží nikomu .
Pisatel vytrhuje z kontextu mnohotvárných kontaktů mezi galerií a církví pouze několik případů projednávaných dnes soudní cestou .
Již ale opomíjí , a opět asi záměrně , tisíce uměleckých předmětů , které byly podle restitučního zákona vráceny majitelům , především právě katolické církvi .
Současné soudní kauzy nesouvisejí , jak se Kalina pokouší naznačit , s restitucemi .
Příčinou je především dvojí výklad určitých právních norem .
Ten má spojitost s celkovou legislativní situací , kdy sice stát církev platí a uplatňuje vůči ní jistá práva , podle jiných zákonů se však už předjímá situace , která nastane až po odluce církve od státu .
Soudní spory se týkají řádově jen několika jednotlivých , i když velmi významných děl .
Zákonným vlastníkům se již dávno vrátily obrazy takového významu , jako je Strahovská Madona , Vyšebrodská Madona , Vyšebrodské ukřižování ad .
Ani hlavní problém Vyšebrodského oltáře dnes nespočívá v právní otázce jeho vlastníka .
Mnohem závažnější je , že této nesmírně cenné památce našeho malířství 14 . století by po návratu do kostela hrozil neodvratný fyzický zánik .
Křehké gotické desky by nevydržely náhlou změnu teploty a vlhkosti vzduchu .
Důsledky takového nezodpovědného hazardérství by nesla církev i laikové , věřící i nevěřící .
To je hlavní důvod , proč se NG brání odvozu desek ze své stálé expozice , která je pod soustavnou odbornou restaurátorskou péčí a kde jsou klimatické i bezpečnostní podmínky zajištěny v nejvyšší kvalitě .
O tom , že vztahy NG a církve nejsou vyhrocené a že mnohé církevní instituce spolupráci s NG spíše vyhledávají , svědčí stále častější příklady .
NG udržuje tradičně dobré vztahy s biskupstvím litoměřickým , královéhradeckým nebo českobudějovickým .
Trvale spolupracuje s arcibiskupstvím pražským a Křesťanskou akademií v Praze .
Za zvlášť příkladnou lze označit spolupráci s biskupstvím plzeňským na přípravě monumentálního výstavního projektu Gotika v západních Čechách .
Národní galerie je samozřejmě otevřena další spolupráci .
Rozhodně se neuzavírá partnerským jednáním , jak mylně soudí P . Kalina .
Snahy církve a NG jsou totožné , zejména v úsilí o záchranu kulturního dědictví , jehož prostřednictvím se mohou společně snažit o duchovní povznesení společnosti .
Pozitivní úlohu tady musí sehrát též zřizovatel NG , ministerstvo kultury , zvláště je - li jeho vedení politicky blízké KDU - ČSL .
Považovat galerii v těchto souvislostech za jakýsi nástroj proticírkevní , protikatolické či dokonce protináboženské propagandy by bylo nejen směšné , ale též nebezpečné - především pro církev samu .
Je zcela zbytečné zdůrazňovat , že sami pracovníci NG by se k takto nedůstojné úloze nikdy nepropůjčili .
( Jiří Fajt a Vít Vlnas působí v Národní galerii v Praze , Jan Royt působí v Ústavu pro dějiny umění FF UK a v Křesťanské akademii Praha )
" Malá Kuba " v Irsku
Kubánci přišli na nové slabé místo v železném plotě , který obhání jejich ostrov : jsou jím letadla Aeroflot , která stále ještě létají jednou týdně z Moskvy na Kubu a zpět .
Aeroflot má v obou směrech technické mezipřistání na letišti Shannon a Irsko je tudíž pro Kubánce jediným záchytným bodem v západním světě .
Městečko Ennis v hrabství Clare , kde podle tvrzení domorodců prší čtyři sta dní v roce , se vůbec v ničem nepodobá tropickému ostrovu Kuba , přesto se stalo oblíbeným evropským útočištěm kubánských uprchlíků .
Kuba je dnes poslední uzavřenou baštou komunismu , ze které je únik ještě komplikovanější , než býval ze zemí za evropskou železnou oponou .
Mnoho lidí se pokusilo přeplavit se z uzavřeného ostrova na vratkých plavidlech do Spojených států , ale politika jak kubánské , tak americké vlády se vzácně shodují na jednom - uprchlíkům nepřejí .
Američané jsou toho názoru , že právě nespokojení Kubánci by měli zůstat doma a snažit se o svržení neoblíbené vlády .
To se však snadněji řekne , než uskuteční , protože Castrův vládní aparát vynaložil během své existence nemalé prostředky na umlčování a zastrašování všech nespokojenců .
Kubánci však přišli na nové slabé místo v železném plotě , který obhání jejich ostrov : jsou jím letadla ruské společnosti Aeroflot , která stále ještě létají jednou týdně z Moskvy na Kubu a zpět .
Aeroflot má v obou směrech technické mezipřistání na irském letišti Shannon a Irsko je tudíž pro Kubánce jediným záchytným bodem v západním světě .
Není proto divu , že Kubánci platí tisíce dolarů , aby se mohli dostat na palubu ruského letadla .
I tak to ovšem nemají snadné .
Na Kubě nemohou o svém chystaném útěku říci ani slovo , protože celá společnost je prošpikována udavači a zbytek rodiny jsou v podstatě rukojmí , kteří mají zaručit cestovatelův návrat .
Přesto od února minulého roku zůstává v Irsku průměrně deset Kubánců týdně a žádají o politický azyl .
Nyní jich žije v Ennisu kolem dvou set a každý z nich má za sebou pohnutý životní příběh .
Jsou mezi nimi manželské páry , jejichž malé děti zůstaly na Kubě a rodiče se s nimi nemohou ani spojit , protože kubánské úřady zadržují jejich dopisy .
Loni koncem roku vytáhla havanská policie pětadvacet Kubánců už ze startujícího letadla .
Byly mezi nimi manželky mužů , kteří v té době již žili v Irsku .
Ostatní cestující pak s lítostí a znechucením popisovali scény , které se na letišti odehrávaly .
Irská oficiální místa vyčlenila pro tyto nečekané uprchlíky půl miliónu liber .
Zároveň však začala vyžadovat pro letiště Shannon tranzitní vízum .
Všechny žádosti o azyl se projednávají v souladu s Konvencí Spojených národů z roku 1951 .
Hlavní komisař Spojených národů se však domnívá , že Kubánci jsou pouze ekonomickými emigranty a zpěčuje se udělit jim hromadně status politických uprchlíků .
Kubánci se však brání .
Při žádosti o přiznání kýženého statusu poukazují na ten prostý fakt , že kdyby se vrátili - nebo byli vráceni - čekají je na Kubě tvrdé sankce včetně vězení .
V tom jim dávají za pravdu i zkušenosti organizace Amnesty International .
Všichni emigranti mají vzdělání a za normálních okolností by byli ekonomicky soběstační .
Mnozí z nich pracovali na Kubě v proticastrovských organizacích a právě tyto skupiny je posadily do letadla , když pro ně začala být půda příliš horká .
Ti se nyní chystají vést kampaň proti Castrovu režimu z Irska .
Jiní jsou bývalí vězni : někteří byli vězněni za kšeftování na černém trhu , jiní za protesty proti režimu , většina z nich za obojí .
Někteří byli zavřeni nevinně za člena rodiny , který se provinil a byl na útěku .
Amnesty International poukazuje na to , že v situaci , v jaké je Kuba v současné době , se politické a ekonomické delikty těžko rozeznávají .
Dá se to dokonce nazvat bojem o přežití .
Amnesty International s byrokraty ze Spojených národů o statutu kubánských uprchlíků polemizuje a na výsledku jejich diskusí bude záležet , zda irská vláda povolí další existenci své " malé Kubě " v hrabství Clare , anebo celou komunitu posadí do letadla a pošle zpátky na Kubu .
Myslím , že by byla na místě malá středoevropská kampaň loajálnosti ve prospěch těchto posledních postižených komunismem , neboť všichni , doufejme , máme ještě v čerstvé paměti , nakolik k rozpadu režimu přispěla i politická činnost vzdělané komunity emigrantů vně železné opony .
Spring : příprava rámcové dohody
Belfast -
Rámcový dokument o budoucnosti Severního Irska by mohl být připraven " velmi brzy , možná do týdne " , prohlásil irský ministr zahraničí Dick Spring po úterním jednání s britským ministrem pro Severní Irsko Patrickem Mayhewem .
Jak dále Spring uvedl , měl by se velmi pravděpodobně se svým britským protějškem sejít ještě před koncem týdne , aby posoudili definitivní návrh řešení ulsterské krize .
Ten by měl být předložen vládám v Londýně a v Dublinu k dalšímu posouzení .
Podle jeho slov byly během jednání v belfastském zámku Stormont odstraněny překážky , které od předchozího londýnského setkání bránily plné shodě obou stran .
J . Major včera potvrdil , že hodlá přes hrozbu bojkotu ze strany ulsterských unionistů pokračovat v úsilí o nastolení trvalého míru v Severním Irsku .
Mluvčí umírněné Strany ulsterských unionistů D . Tremble včera řekl BBC , že je mimořádně pesimistický , pokud jde o efekt nynějšího mírového snažení .
Česká spořitelna dala svým klientům pěkný dárek
Člověk , který počítá s tím , že dvanáctého bude tolik a tolik peněz na kontě , a proto v dobré víře utrácí , se může dočkat nepříjemného překvapení
Česká spořitelna dala svým klientům pěkný dárek : ten , kdo přečerpá své konto , může počítat nejenom s již tradičním sankčním poplatkem , nýbrž i mastnou pokutou .
Tento " zločin " totiž zákazníka podle nových obchodních podmínek sporožira přijde na tři tisíce korun .
Zaseknout do vlastního konta pověstnou sekeru rozhodně není žádné umění .
Může se to podařit i zodpovědnému člověku , který ani nemusí vlastnit bankomatovou kartu , jež k výběrům značně ponouká .
Docela totiž stačí , aby mzda od zaměstnavatele přišla o den dva později .
Nelze se divit .
To , že se například mzda nebo jakékoliv zaslané peníze zpozdily , totiž klient téměř nemá šanci se dovědět .
Výpisy z účtu chodí pouze jednou měsíčně , navíc se zhruba týdenním zpožděním .
Se stejným křížkem po funuse dostane klient i upozornění o vzniklém debetu .
Přičemž sankční poplatky nabíhají již od prvního dne , kdy sekera vznikla .
Někdo může namítnout , že klient není odkázán pouze na výpis z účtu , nýbrž se může zajít zeptat do své pobočky .
Je však nechvalně známo , že ani tam člověk dříve jak týden po výplatě nepochodí .
A je velmi zlé , že na lavici trestaných sedí vždy pouze a výhradně klient .
Zůstaňme například u debetu .
Staly se totiž i případy , kdy banka nedopatřením připsala na konto B určitou částku navíc , kterou jeho majitel , k jehož pravidelným příjmům patří i nepravidelné honoráře - jak jinak než utratil . . .
Za technickou chybu označuje spořitelna i například opomenutí zaplatit na základě vašeho trvalého příkazu ze sporožira nájemné nebo splátky na půjčku .
Jaké důsledky to pro nájemce bytu či dlužníka může mít , asi netřeba komentovat .
Protože obchodní podmínky , respektive sankce , České spořitelny jsou jednostranné , může se zákazník v těchto případech dočkat nanejvýš omluvného dopisu .
Příklady z praxe však ukazují , že i touto náplastí tento bankovní superdům dost šetří .
Problém je nastíněn , ale co klient ?
Občan , který není ochoten chodit platit nájemné či poplatky za telefon na poštu , velký výběr rozhodně nemá .
Zatím jedinou alternativou je postžiro , které nabízí Investiční a poštovní banka .
Ostatní banky se do této oblasti moc nehrnou .
Nelze se jim příliš divit ;
tento druh obchodu je ve srovnání například s úvěry opravdu finančně nezajímavý a velmi pracný .
Navíc se neobejde bez rozsáhlé pobočkové sítě , která je spojena s obrovskými náklady , a tak si ji mohou dovolit pouze velké banky .
Investiční a poštovní banka je jednou z nich .
Bylo by dobré , aby následovaly další .
Pak si spořitelna podobné sankcionování zákazníků nebude moci dovolit .
Spořitelna se včera odpoledne - zřejmě pod tlakem veřejného mínění - uchýlila ke kompromisu ;
takzvanou smluvní pokutu nebude podle vlastního prohlášení uplatňovat před koncem roku 1995 , tedy před převedením sporožirových účtů na nový , rychlejší a preciznější technologický systém .
Gaensel vyhrál spor s okresním úřadem
Praha -
Hledač štěchovického pokladu Helmut Gaensel včera vyhrál spor s Okresním úřadem Praha - západ .
Obvodní soud pro Prahu 2 rozhodl , že odstoupení od smlouvy , kterou úřad s Gaenselem uzavřel , je neplatné .
Okresní úřad odstoupil od smlouvy uzavřené s Gaenselem v srpnu 1993 a Gaensel musel přerušit veškeré práce do června 1994 .
Podle jeho slov mu vznikla škoda daleko převyšující jeden milión korun , který je jako penále ve smlouvě při jejím neplnění zakotven .
Gaenselův právní zástupce se domnívá , že okresní úřad od smlouvy ustoupil na doporučení ministerstva vnitra .
Soud včera dospěl k závěru , že odstoupení od smlouvy bylo neplatné a formálně chybné .
Zemědělci vystoupili z ČMKOS
Praha -
Českomoravská komora odborových svazů je dobrovolným sdružením , takže kterýkoli z šestatřiceti členů má plné právo k odchodu .
Takto komentoval místopředseda komory Jiří Ryvola rozhodnutí Odborového svazu pracovníků zemědělství a výživy opustit ČMKOS a působit samostatně .
Ryvola se domnívá , že budoucnost odborů není v tříštění jednotlivých svazů , ale naopak v jejich slučování .
Samostatné svazy podle jeho názoru nemohou být schopny dostatečně hájit zájmy členů .
Zemědělští odboráři zdůvodňují svůj odchod především vysokými finančními požadavky , které komora klade na příspěvky svazů .
Hospodaření komory považují za neefektivní .
Kritizují i protestní akce komory proti důchodovému zákonu .
Podle předsedy svazu Bohumíra Dufka by měla komora prosazovat své požadavky nejprve v tripartitě a jednáním s vládou , teprve poté by měla přistoupit k protestním akcím .
Chřipka zatím příliš nehrozí
Praha -
Protilátky proti chřipkovému viru typu A a B byly letos zjištěny již v České republice , Francii , Rakousku , Lotyšsku , Portugalsku a dalších zemích .
Doktorka Běla Tůmová z pražského Státního zdravotního ústavu však Lidovým novinám sdělila , že u nás se zatím od nového roku nepodařilo zachytit vlastní virus .
Lidé často mylně nazývají chřipkou běžné nachlazení .
Skutečná chřipka je však virové onemocnění , které se může projevit vedle příznaků nachlazení také například bolestmi kloubů .
Loni u nás chřipka byla , převládal typ A , ale výskyt nebyl epidemický .
Letos byl virus A zaznamenán opět .
" Je možné , že lidé , kteří tuto chřipku loni prodělali , budou proti ní imunní , " míní Běla Tůmová .
Zároveň však upozorňuje , že u chřipky nic nelze předem odhadnout .
Podle ní je zatím v Evropě klidno , ale situace se může zvrátit během týdne .
Lékaři nicméně očekávají , že ačkoli ještě na podzim hygienici hrozili epidemií , chřipky bude ve skutečnosti ještě méně než loni .
Le Monde : Mexický boj o moc
Pozor , neautorizovaný text !
Mexický prezident Ernesto Zedillo Ponce , jenž nastoupil do svého úřadu loni v prosinci , potřeboval obnovit svou moc a autoritu , oslabenou osmi týdny finanční krize .
Napsal to včera francouzský deník Le Monde .
Podle listu se tak Zedillo rozhodl učinit vysláním vojsk do Chiapasu , kde má být zatčeno pět šéfů rolnického a indiánského povstání .
Úkol to není snadný .
Nejznámější z těchto zapatistických vůdců Marcos , jehož totožnost byla údajně nedávno prokázána , se na veřejnosti již nějakou dobu neobjevil .
Naopak je tu nebezpečí , že znovu vypuknou boje mezi povstalci a armádou , a to i přes výzvy Washingtonu k umírněnosti a respektování lidských práv .
Více než rok již v Chiapasu netekla krev a povstalci se spokojili s kontrolou území o rozloze 3800 kilometrů čtverečních a s tím , že podněcovali ty rolníky , kteří neměli půdu , k jejímu zabírání a k obsazování místních úřadů .
V inauguračním projevu Ernesto Zedillo slíbil , že se jeho vláda vzdá násilí a bude se snažit vyřešit konflikt jednáním .
Šéf státu skutečně projevil vůči povstalcům dobrou vůli , aniž by se chtěl mstít .
Po prvním setkání s ministrem vnitra 15 . ledna však zapatisté odmítli vrátit se k jednacímu stolu .
Tlak " jestřábů " z vládnoucí strany tedy zesílil .
Ti již dlouho žádají radikální vojenské řešení v Chiapasu a nechtějí za žádnou cenu , aby jednání vyústilo v přiznání správní autonomie pro Indiány a v konfiskaci pozemků velkých vlastníků .
Jak Le Monde dále komentuje , Zedillovo rozhodnutí přichází několik dní poté , co Marcos , který si získal přízeň velké části mexické inteligence , vyzval k vytvoření politického hnutí seskupujícího veškerou levicovou opozici v zemi .
Jeho cílem by mělo být uspíšit pád Institucionální revoluční strany ( PRI ) , která řídí zemi a velkou většinu států tvrdou rukou již 65 let .
Zdá se tedy , že se mexický prezident vydal do boje především za sebe samého a " svou " vládní stranu , uzavírá francouzský deník .
Databáze pro ekologické systémy
Ostrava -
Asociace producentů ekologických systémů ( APES ) letos vytvoří informační databázi o investičních záměrech regionů , měst , obcí a některých firem .
Jak na včerejší valné hromadě asociace v Ostravě uvedl její výkonný ředitel Lubomír Látal , stejná databáze bude vybudována o projektech zahraničních .
" Výrobci ekologických zařízení by měli znát všechny projekty programu Terra - Tec , nabízené zeměmi střední a východní Evropy pro Burzu východní Evropy v Polsku , " řekl Látal .
V návaznosti na vídeňský kulatý stůl OSN o transferu technologií , který se konal 6 . - 8 . února , hodlá APES zajistit ČR přístup k zahraničním databázím ekologicky vhodných technologií .
Podle nového obchodního zástupce Ruska v ČR Ernesta E . Obminského činil loni objem vzájemného obchodu 1.8 miliardy dolarů
" Ve dvou třetinách světa je bída , hladomor , problémy s existencí , " říká fotoreportér časopisu Reflex Jan Šibík ( 31 ) .
Jeho očité svědectví z oblastí válečných konfliktů či přírodních katastrof přináší od včerejška do 7 . března výstava s názvem UDÁLOSTI v Pražském domě fotografie v Husově ulici .
Muška rozhodla o zlatu
Polák Sikora překvapivým vítězem závodu na 20 km
Anterselva -
Jedenadvacetiletý Polák Tomasz Sikora měl bezchybnou mušku na střelnici a v cíli byl o 34.6 sekundy dříve než Nor Tyldum , což mu vyneslo titul v závodě na 20 km na MS biatlonistů .
Bronzovou medaili pro Bělorusko vybojoval Ryženkov , který dvakrát mířil nepřesně .
To ho stálo titul .
Rus Dračev mohl být ještě smutnější .
Tři minuty penalizace ho odsoudily až na pátou pozici , když jako jediný urazil 20 km trať v čase pod jednu hodinu .
Nejlepší z české čtveřice byl podle očekávání Jiří Holubec , jenž obsadil 14 . místo .
Po dvou bezvadných úvodních střeleckých položkách patřil mezi 15 nejlepších a v závěru dokonce dokázal předběhnout na trati Němce Kirchnera .
Velmi kvalitním běžeckým časem se prezentoval Petr Garabík , jenže pět chyb na střelnici ho odsunulo až na 23 . příčku .
Zatímco Holubec minul terč ve třetí položce vleže a čtvrté položce vstoje , měl Garabík po dvou střelbách již tříminutové manko .
Závod žen na 15 km vyhrála Francouzka Corinne Niogretová .
K titulu mistryně Evropy a olympijskému zlatu ze štafety z Albertville přidala další nejcennější kov .
Obhájkyně titulu Petra Behleová z Německa dojela po čtyřech chybách na střelnici až na šestnáctém místě .
Stejný počet nepřesných zásahů měla naše nejlepší biatlonistka Háková ( 23 . ) .
Uhrin odjíždí na inspekční cestu
Nominaci krajánků k přípravným zápasům musí trenér pečlivě zvažovat
Plánování přípravy fotbalové reprezentace je rok od roku obtížnější .
Mezinárodní pravidla striktně hovoří o tom , že zahraniční kluby jsou povinny uvolnit krajánky jen k sedmi zápasům národního týmu , a právě tolikrát například v letošním roce hraje celek České republiky v kvalifikaci o postup na mistrovství Evropy .
Se vznikem nových států přibylo soupeřů a tím i soutěžních zápasů , ale zmíněná klausule o uvolňování je pořád stejná .
Reprezentační trenér , nechce - li riskovat , že v závěru roku neuvolní kluby své hráče k možná rozhodujícímu utkání , musí velmi opatrně vybírat sestavu pro přípravné zápasy .
To kupříkladu Nizozemci , jedni z našich kvalifikačních soupeřů , jsou na tom lépe , protože vloni hráli soutěžní utkání ještě v prosinci a program na letošní rok tak mají o zápas tenčí .
V zimní přestávce si pak mohli dovolit hrát proti Francii a příští týden ještě proti Portugalsku .
Počet legionářů byl však i v jejich případě částečně omezen .
Zápasy s klubovými celky hraje česká reprezentace téměř výhradně s hráči z domácí ligy .
Výjimkou byl při středečním duelu s polským Zaglebie Lubin pouze Kubík , jehož start umožnily dvě skutečnosti .
Za prvé nemůže v úvodním utkání druhé německé bundesligy za svůj Norimberk nastoupit ( dnes v Mannheimu ) kvůli disciplinárnímu trestu , a především v létě je rozhodnut se z Německa vrátit domů a sedm zápasů tak za půlrok neodčerpá .
Polovinu zahraničních hráčů trenér Dušan Uhrin může vidět 8 . března v Brně při utkání s Finskem .
Jistě počítá se Srníčkem , Hapalem a Kubíkem , u případné nominace Němečka a Skuhravého má udělán otazník .
Kvarteto Kuka , Kadlec , Němec , Látal bude chybět kvůli povinnostem ve svých klubech , Obajdin bude v úvodu německé ligy chybět a nebude dostatečně rozehraný .
Souhra nešťastných okolností stanovila jako hlavní cíl zimní přípravy hledání nového složení obrany .
Do úvodní kvalifikace proti Bělorusku ( 29 . 3 . v Ostravě ) totiž nesmí nikdo z trojice Kubík , Novotný , Suchopárek .
Pokud se nestane něco nepředvídaného , nastoupí na místě libera Kadlec a před ním se budou pohybovat dva hráči , kteří s největší pravděpodobností vzejdou ze čtveřice Řepka , Gabriel , Kozel , Kotůlek .
Kadlec se však se svými spoluhráči už nesejde , takže v Ostravě bude na konci března mít premiéru zbrusu nová obrana .
Při neúčasti Kozla ( zranění ) a Kotůlka ( zahraniční soustředění ) mohl Uhrin z variant na Bělorusko vyzkoušet jen dvojici předstoperů Řepka - Gabriel .
" Víc ukáže zápas až s Finskem .
Řepka s Gabrielem hráli dvakrát pohromadě a jsou na to tedy připraveni , " říká Uhrin , který neúčasti krajánků využívá k testování dalších adeptů reprezentace .
Při svém výběru sahá zejména do juniorské reprezentace .
V Nymburce měl už podruhé Brňany Cupáka a Dostálka , premiéru měl Galásek .
" Galásek rozhodně nezklamal , hrál zodpovědně , bez chyb a do mužstva dobře zapadl , " chválil reprezentační trenér kapitána olympioniků .
S trenérem juniorského výběru Ivanem Kopeckým je na startech jeho svěřenců domluven .
" Berger s Řepkou jsou hráči áčka , o tom není pochyb , ale pokud jde o Galáska a další hráče , ti patří do jedenadvacítky .
Je však potřeba , aby znali atmosféru v prvním mužstvu , aby mohli v mimořádné situaci vypomoci , " říká Uhrin .
Jako příklad uvedl nominaci Galáska pouze v případě zranění Kadlece .
Sotva se trenér rozešel se svým celkem , už se vydává na inspekci po Evropě .
Zítra bude sledovat utkání německé bundesligy mezi Kaiserslauternem ( Kuka s Kadlecem ) a Leverkusenem ( Hapal ) , ve středu navštíví duel Nizozemsko - Portugalsko v Eindhovenu .
Neumannova neděle
V neděli uplyne právě dvacet let od chvíle , kdy scénu života opustil herec Stanislav Neumann .
V nedělním vysílání věnuje Český rozhlas na stanici Praha tomuto " velkému představiteli malých lidí " , jak jej označila dramaturgyně Jarmila Konrádová , hned dva pořady .
Vedle inscenace muzikantské báchorky Marie Kubátové Jak přišla basa do nebe , která začíná ve 20 hodin , to je především Benefice pro Stanislava Neumanna ( začátek v 14.35 ) .
Benefice se příliš nezamýšlí nad specifickým Neumannovým uměním , ale především zprostředkovává ukázky z řady jeho drobných i větších rolí .
Syn velkého básníka se na divadelní dráhu vydal hned po maturitě - nastoupil u Zöllnerovy kočovné společnosti - a poté působil v divadlech v Kladně , Ostravě , Českých Budějovicích .
Záhy hostoval ve smíchovském Švandově divadle , v divadle Národním , Osvobozeném a získal angažmá v Divadle Vlasty Buriana .
Od roku 1927 byl tento osobitý komik členem Národního divadla , kde především díky režisérovi Jiřímu Frejkovi mohl ve větších i vážnějších rolích naplno rozvinout svůj tragikomický talent .
Rozhlasová benefice ukazuje Neumanna v různých podobách .
Jeho lakomec Harpagon se projevuje jako vztekle plačtivý chudák , uzurpující a zároveň bezmocný .
V kuplíři Baliovi ze hry Lišák Pseudolus má zloba a nenávistné přezírání ostatních ještě ostřejší kontury .
Herec se stal také ztišeným a opatrným komorníkem v Královské návštěvě Dorothy Sayersové i galantním lordem se slabostí pro ženy a pro Paříž , jak to dokazuje naplno žitý šanson z inscenace Wildeova Strašidla cantervillského .
Nechybí ani scéna čertovského mariáše ve strašidelném mlýně , díky níž se Stanislav Neumann stal vskutku nesmrtelným .
Tragikomickou miniaturu , čerta Omnimora v Drdových Hrátkách s čertem , ztvárnil ve filmu , na divadle i v rozhlase ( nastudování Josefa Bezdíčka z roku 1954 ) .
Pomalý koktavý vesnický čert , který karty hrát skoro ani neumí , ale oplývá nadšením i zaujetím pro hru , je vedle Neumannova dobrotivého krále - staříka ve filmové Pyšné princezně jistě jeho nejslavnější rolí .
Kdo by si nevzpomněl na plačtivě nakřáplý hlas a na čertovo mečivé " Malá dává ! " . . .
Premiér Černomyrdin ve Varšavě
Návštěva ruského představitele v Polsku vyvolává dlouhou řadu otázek
Na dvoudenní oficiální návštěvu dnes do Varšavy přijíždí ruský premiér Viktor Černomyrdin .
Za svého pobytu má podepsat devět polsko - ruských hlavně hospodářských dohod .
Premiér měl původně přijet už loni v listopadu , ale kvůli incidentu s ruskými turisty na varšavském nádraží Moskva návštěvu na protest odvolala .
Přestože jde o odloženou cestu , jejíž náplň je víceméně známa , chvíle , kdy k ní dochází , překvapuje a vyvolává otázky .
Jak v Moskvě , tak ve Varšavě lze nalézt stejně pádné důvody pro její opětné odložení jako pro její konání .
V . Černomyrdin totiž přijíždí do Varšavy ve chvíli , kdy vláda Waldemara Pawlaka je na odchodu a nová vláda designovaného premiéra Józefa Oleksyho se teprve tvoří .
I když k zásadní změně politiky Varšavy nemá dojít , návštěva takového významu v podobnou chvíli je neobvyklá .
Také konflikt v Čečensku nevytváří na první pohled příhodné podmínky pro cesty ruského premiéra .
Zajisté již ví , že některé polské organizace odsuzující válku v Čečensku připravují při příležitosti jeho návštěvy protestní akce .
Anebo chce Moskva naopak především doma demonstrovat , že konflikty , jako ten v Čečensku , nikterak nelimitují její zahraničněpolitickou aktivitu - a to ani poté , co Rada Evropy pozastavila kvůli Čečensku projednávání přijetí Ruska za člena ?
V hledání důvodů pro a proti bychom mohli pokračovat , faktem však je , že důvody pro očividně převážily a že to byly důvody jak hospodářské , tak politické povahy .
Především další odklad už nestrpělo podepsání dohody o plynovodu z poloostrova Jamal do Německa , jehož stavba musí začít v nejbližších měsících , má - li se dodržet původní harmonogram .
Ze 4000 km dlouhého plynovodu povede 665 km přes Polsko .
Náklady na polský úsek se odhadují na 2.5 mld . USD .
Varšava mluví o kontraktu století a polské firmy už bojují o zakázky .
V roce 2010 bude Rusko plynovodem dodávat do západní Evropy 67 mld . m 3 plynu ročně .
Polsko má smluvně zaručeno 14 mld . m 3 ročně .
Na úspěšném jednání o stavbě plynovodu i pozdějších dodávkách má zájem nejen Černomyrdin , někdejší šéf Gazpromu a hlavní představitel mocného naftového a plynárenského lobby v ruské vládě , ale i Polsko .
Z dalších hospodářských dohod , jež mají být podepsány , je dohoda o vzájemném vyrovnání starých dluhů .
Obě strany jednaly tři roky a dospěly k tzv . nulové variantě , kdy dluhy budou víceméně odepsány .
Dohoda má vyčistit stůl pro vzájemný obchod .
Ten se podle loňských údajů zřejmě už dostal z propadu let 1991 - 1993 , neboť vzájemné obraty vzrostly téměř o 50 % a dosáhly hodnoty 2.5 mld . USD .
Polsko bylo dosud mezi obchodními partnery na 12 . místě a mělo by se posunout o několik míst výše .
Málo se zatím ví o připravované dohodě polského a ruského zbrojního průmyslu , která má být také podepsána .
" Máme stejnou výzbroj .
Vyvstává otázka náhradních dílů a oprav , " řekl o tom polský ministr průmyslu Marek Pol .
Dohoda by měla pomoci polským zbrojovkám , ale některé polské pravicové strany ji kritizují , neboť podle jejich názoru koliduje s deklarovaným zájmem Polska o vstup do NATO , jehož armády používají jinou výzbroj .
Ekvádor přijal mírový plán
Quito / Lima -
Ekvádorský prezident Sixto Durán - Ballén včera řekl , že jeho země přijímá plán zprostředkovatelských zemí na ukončení tři týdny trvajícího konfliktu mezi Ekvádorem a Peru .
Vyzval přitom peruánského prezidenta Alberta Fujimoriho , aby plán rovněž podepsal .
Plán vypracovaly Argentina , Brazílie , Chile a Spojené státy jakožto ručitelské země mírové dohody , kterou byl v roce 1942 vyřešen předchozí velký konflikt mezi Peru a Ekvádorem , při němž Ekvádor přišel skoro o polovinu území .
Podle ekvádorských zdrojů pokračovaly na sporném pomezí mezi oběma státy i včera šarvátky , a to navzdory příměří , které v úterý vyhlásili Peruánci a které Ekvádorci přijali .
Identifikace Tomáše Vodičky je nejasná
Praha ( js ) -
Městský soud v Praze včera pokračoval v projednávání žaloby na Tomáše Vodičku , který měl spáchat dvě loupežná přepadení .
Oběťmi byly poštovní doručovatelky .
Vodička byl odsouzen k sedmi letům odnětí svobody , ale odvolací soud rozsudek zrušil a vrátil věc k došetření .
Senát včera vyslechl jednoho z nejdůležitějších svědků Josefa B .
Ten spatřil " na setinu vteřiny " pachatele loupeže utíkat z místa činu .
Později ho prý zahlédl na jiném místě a upozornil na něj policii , ta obžalovaného zadržela .
Svědek tehdy na vzdálenost 20 až 40 metrů potvrdil , že Vodička je pachatel .
Včera u soudu ale řekl , že si " netroufá " Vodičku označit jako muže , který utíkal z místa činu .
Důvěra občanů v radnice stoupá
Praha -
Důvěra obyvatelstva v obecní zastupitelstva od podzimních komunálních voleb podle Institutu pro výzkum veřejného mínění ( IVVM ) stoupla .
Vyplynulo to z jeho lednového průzkumu .
Zastupitelstvům vyslovilo důvěru letos 55 procent dotázaných , zatímco loni v listopadu to bylo 45 procent .
Nedůvěru vyslovilo 25 procent respondentů , zatímco loni to bylo 42 procent .
V názorech dotázaných se projevila shoda v Čechách i na Moravě .
Vyšší důvěra se projevila v malých a středních obcích do 5000 obyvatel , kde obecním zastupitelstvům důvěřuje 65 procent dotázaných .
Výzkum nepotvrdil výraznější rozdíly mezi věkovými skupinami dotázaných .
Větší rozhodnost podle Institutu pro výzkum veřejného mínění vykázali především starší občané , zatímco mladší , ve věku 15 až 19 let byli méně rozhodní .
Slovinské spalničky v ČR prý nehrozí
Praha -
Epidemie spalniček , která vypukla ve Slovinsku , nemusí v České republice vzbuzovat obavy .
Uvedl to hlavní hygienik České republiky Jiří Vytlačil .
" Naše populace je dostatečně proočkována , " řekl .
Gustav Waltr z úseku hlavního hygienika nedávno LN sdělil , že před několika lety museli být dnešní jedenadvacetiletí proti spalničkám dokonce očkováni znovu .
Proti nemoci se očkuje pomocí oslabených virů již od roku 1969 , ale původně používaná vakcína byla příliš slabá a očkovaní si vytvořili protilátky pouze v sedmdesáti případech ze sta .
Nemoc se na části území bývalé Jugoslávie rozšířila patrně kvůli masovému příchodu neevidovaných uprchlíků z Bosny a Hercegoviny .
Mnozí z nich se skrývají a nemají žádnou možnost dodržovat základní hygienu .
Podle Vytlačila mají však Slovinci situaci pod kontrolou .
Není prý nutno , aby Češi zrušili plánované cesty do Slovinska či aby se nechávali přeočkovat .
Také ti , kdo se odsud vracejí , nebudou podrobeni zvláštním kontrolám .
Klaus k reformě v zemědělství
Praha -
Vláda nepreferuje žádnou z forem podnikání v zemědělské prvovýrobě .
Vyplývá to z vystoupení Václava Klause na včerejším setkání představitelů zemědělských družstev a zemědělských obchodních společností .
Premiér se zároveň vyslovil pro důsledné naplnění všech restitučních zákonů , které doprovázejí transformaci původních zemědělských družstev .
Václav Klaus připustil , že Česká republika musí v agrární sféře čelit značnému protekcionismu sousedních států .
Vyloučil však možnost , že by ČR přijala míru ochranářství Evropské unie .
Podle ministra zemědělství J . Luxe vláda nezavede ani kvotaci zemědělské výroby .
Jak premiér řekl , stát nebude zvláštním způsobem podporovat vlastnické propojení zemědělské prvovýroby se zpracovatelským průmyslem .
Více Koruna - strana I
Dolar oslabuje
Londýn -
Kurs amerického dolaru vůči německé marce i japonskému jenu se včera dostal na nejnižší úroveň za poslední tři měsíce .
Na londýnské devizové burze se dolar včera těsně po poledni prodával za 97.50 japonského jenu a 1.4972 německé marky .
Dolar tak spadl pod klíčovou hranici 1.50 DEM a podle analytiků bude jeho pokles pokračovat i nadále .
Hlavním důvodem krátkodobého oslabení dolaru je podle expertů trvající nejistota z vývoje v Mexiku a posilování marky .
Bankrotujících podniků přibývá
Konkursní řízení jsou vyhlašována většinou u zbytkových podniků
Soudní projednávání se vlečou
V loňském roce bylo v České republice podáno celkem 1816 návrhů na konkurs , což bylo 1.7 krát více než v roce předcházejícím .
Přes očekávané hospodářské oživení předpokládá ministerstvo hospodářství , že konkursů bude neustále přibývat a bude se zvyšovat i počet jejich vyhlášení .
Podle zprávy ministerstva hospodářství , kterou tento týden schválila porada ekonomických ministrů , bylo v roce 1994 vyhlášeno celkem 288 bankrotů .
Proti roku 1993 se tento počet zvýšil téměř pětkrát .
Dopad na nezaměstnanost to však mělo podle ministerstva hospodářství minimální , neboť bankrotovaly většinou menší podnikatelské subjekty .
Až 77 procent bankrotujících podniků loni tvořili drobní podnikatelé a společnosti s ručením omezeným , přičemž se výrazně snížil podíl bankrotujících státních podniků a akciových společností .
Jestliže v roce 1993 představoval tento podíl 32 procent , tak loni pouze 16 procent .
Podle ministerstva je to důsledek větší odolnosti velkých podniků , jejichž kapitálová síla jim umožňuje odvracet akutní nebezpečí bankrotu .
Dalším faktorem je opatrný přístup věřitelů , zejména velkých bank .
Konkursní řízení byla vyhlašována většinou u zbytkových podniků .
Mezi významnější patří například Zbrojovka Brno , Tesla Karlín , Mikrotechna Holešovice , Kniha Brno , Tesla - Elektronické součástky Rožnov .
Počet bankrotů ovlivnilo také zvýšení počtu soudců .
Přesto byl podíl prohlášených konkursů k počtu návrhů na ně stále nízký a dosáhl necelých 16 procent .
Z celkem 3264 podaných návrhů na konkurs zůstalo u soudů ke konci loňského roku nevyřízeno 1859 návrhů , tedy 57 procent .
Proto bude podle ministerstva hospodářství potřebné dále posílit kapacity obchodních soudů a novelizovat zákon 328 / 91 Sb . o konkursu a vyrovnání s cílem urychlit projednávání konkursní agendy na soudech a odstranit hlavní nedostatky zákona .
Návrhů na vyrovnání bylo loni předloženo šest .
Ochranná lhůta byla povolena 22 organizacím , mezi které patřila mimo jiné i Kreditní a průmyslová banka .
Z dosud vyhlášených konkursů nelze zatím vyvodit jejich vliv na zaměstnanost v regionech .
Největší počet bankrotů byl podle údajů ministerstva vyhlášen v největších sídelních aglomeracích , především v Praze , Brně a Ostravě .
Kroky k porozumění
Pro zájemce o německý jazyk a kulturu je už dva roky otevřen dům na nábřeží
Právě v tomto týdnu , kdy vyšel v renomovaném německém týdeníku Der Spiegel rozhovor s prezidentem Václavem Havlem nazvaný Nebezpečí nové Jalty , přijel na přednášku a následující diskusi do Prahy zástupce šéfredaktora tohoto časopisu Dieter Wild .
Sál v pražském Goetheho institutu byl zcela zaplněn .
Jako ostatně už mnohokrát .
O programy této u nás už dva roky účinkující instituce je značný zájem .
Před pěti lety jste vyzval Čechy i Němce k usmíření a přiznání vzájemné viny .
Mýlíme se , když soudíme , že vaše iniciativa zapadla a řada otázek , jako třeba problém sudetských Němců či odškodnění obětí nacismu , nadále blokuje usmíření ? , ptají se redaktoři Spiegelu .
To si nemyslím , říká v odpovědi Václav Havel .
Naopak : domnívám se , že nyní přichází čas , kdy je nezbytné udělat víc pro usmíření a pro prohloubení našich vztahů .
Do budoucna je třeba zintenzívnit kontakty mezi oběma národy také v politické oblasti .
Jsem si jist , že ti , kdož chtějí opravdu vést dialog na základě společných všeobecně platných hodnot , své partnery na druhé straně vždy naleznou .
Poslední číslo Spiegelu , z nějž pochází citovaný rozhovor , drželi posluchači Wildovy přednášky v ruce .
Dozvěděli se při té příležitosti něco ze zákulisí známého hamburského magazínu , který má na šest miliónů čtenářů v Německu i v zahraničí .
Spiegel vždy kladl a nadále klade důraz na objektivní , nepolemický styl důsledně podložený dokonalou , do hloubky jdoucí dokumentací .
Jeho obrovský archív s více než stovkou pracovníků představuje rozhodující zázemí .
K vlastnímu obsahu časopisu Dieter Wild mj . poznamenal , že cílem je nepsat jen to , co lidé chtějí číst , ale také to , co by měli !
Nejlepší ovšem je souhra : aby dostávali , co číst chtějí i mají .
Což v dnešních novinářsky a časopisecky gründerských Čechách , kde např . ředitel televize Nova prohlašuje , že určité diskutabilní pořady jsou zařazovány prostě proto , že si to diváci přejí , a vůbec vše se zdá být podřízeno zisku , zní značně rajsky .
V nových spolkových zemích je však Spiegel přijímán s překvapivě menším zájmem .
Zřejmě proto , že je příliš identifikován se západoněmeckou realitou , a také proto , že sociální struktura v bývalé NDR je odlišná .
Svou roli jistě hraje i nám známý hlad po bulváru , léta nedostupném .
Jazyk Spiegelu se důsledně snaží nepoužívat anglicismy a amerikanismy , které zvlášť účinně zaplavují novinářskou hantýrku .
Zapovězena jsou také klišé , nic ve Spiegelu nesmí růst jako houby po dešti !
Wildovu přednášku pro veřejnost , popř . studenty novinářství , připravil Goetheho institut ve spolupráci s Fakultou sociálních věd UK .
Byla součástí už více než rok trvajícího cyklu , v němž se dosud představily mnohé německé noviny a časopisy : Wochenpost , Süddeutsche Zeitung , Frankfurter Allgemeine , Rheinischer Merkur , Die Zeit , Der Tagesspiegel .
Všechny moje články jsou milostné dopisy
Kromě přednášek a diskusí jsou pravidelně na programu - ve spolupráci s českým PEN klubem - také autorská čtení .
Naposled nyní v únoru Frido Mann : Terezín - podobenství , v němž autor , narozený v roce 1940 v kalifornském Monterey , teolog , psycholog a lékař , v příběhu oscilujícím mezi skutečností a její divadelní interpretací líčí poměry v terezínském ghettu .
V lednu se představila brněnská spisovatelka Alena Wagnerová , která od roku 1969 žije v Saarbrückenu , s novými fakty ze života Mileny Jesenské : Všechny moje články jsou milostné dopisy .
Další , zejména v německy mluvících zemích tak oblíbené autorské čtení bude 9 . března : současný německý spisovatel Hanns - Josef Ortheil přečte úryvky ze svého dosud neuveřejněného románu o společenských změnách v roce 1989 Prvotní látka slonů .
Jak začalo moje psaní .
Xenofobie na plátně
Každé pondělí od pěti hodin odpoledne nabízí Goetheho institut filmy : po souborech z díla režisérů R . W . Fassbindera , W . Wenderse a W . Herzoga promítá nyní retrospektivní přehlídku z tvorby Alexandra Klugeho .
Od poloviny března do poloviny dubna pak pod titulem Vlastní a cizí představí hrané filmy i filmové dokumenty na téma navýsost závažné a aktuální - pravicový extremismus a nenávist vůči cizincům .
FAZ a Oráč z Čech
Jazykové oddělení institutu poskytuje servis pro učitele němčiny : poradenství , knihovnu pro pedagogy , další vzdělávání pro české učitele němčiny a stipendia na učitelské semináře v Německu .
Pro širokou veřejnost je určena škála jazykových kursů v zimním i letním semestru , včetně vyučování dětí .
Podle chuti také můžete diskutovat nad Frankfurter Allgemeine Zeitung nebo rozebírat Oráče z Čech .
Po absolvování určitého stupně lze složit mezinárodně uznávané zkoušky .
Tandem - Café
V Tandem - Café , chcete - li , se můžete potkat s německým konverzačním partnerem .
Vy ho budete učit česky , on vás německy .
Termíny setkání případných česko - německých dvojic v letním semestru jsou nyní 23 . února od 16.00 do 18.00 hodin a ve stejnou dobu 11 . května .
V obou případech v Goetheho institutu v Praze .
V knihovně je k dispozici přes osm tisíc knih , cédéček , audio a videokazet .
V čítárně časopisů 86 titulů deníků i magazínů .
Půjčování zdarma .
Seznam českých partnerských institucí , který ukazuje ředitel pražského Goetheho institutu Jochen Bloss , je dlouhý .
Nicméně nejčilejší spolupráce je zatím s ministerstvem školství , Národní galérií a Národním technickým muzeem .
V budově bývalého vyslanectví NDR začal institut pro zájemce o německý jazyk , kulturu , reálie působit v únoru před dvěma lety .
Dosavadní zájem je poměrně značný , ale podle názoru jeho pracovníků by mohlo být i rušněji .
Dům na nábřeží naproti Žofínu je otevřen .
I tímto směrem mohou vést kroky k bližšímu poznání , bez něhož je žádoucí dorozumění se sousedem obtížné .
ALENA NÁDVORNÍKOVÁ ( 1942 ) , historička výtvarného umění a " živá " surrealistka se narodila v Lipníku nad Bečvou , a třebaže je už řadu let spjata s Prahou , Olomouc je pro ni stále velmi důležitá .
Na Palackého univerzitě přednáší dějiny a teorii výtvarného umění dvacátého století .
Od roku 1974 se účastní aktivity Surrealistické skupiny v Československu , v osmdesátých letech ji soukromý život zavedl do Francie , kde se mohla důvěrně seznámit se všemi výtvarnými proudy dvacátého století .
Koncem osmdesátých let pracovala jako redaktorka v nakladatelství Odeon .
V posledních letech maximálně zintenzívnila své umělecké i teoretické aktivity : píše studie , kritiky , básně ( Praha , Pařížská , Votobia 1994 , chystaná sbírka v Českém spisovateli ) , překládá z francouzštiny , spolurediguje revui Analogon , kreslí , vystavuje - a tvoří surrealistické prostředí ve svém bytě , jak ukazuje publikovaná fotografie : kadeřnická figurína Matylda pochází z holičské oficíny v Lipníku , kde ji objevila před dvaceti lety a " vymámila " na majiteli , posledním soukromníkovi v širém okolí .
Dnes jí dělá tichou , leč vnímavou společnost .
Masarykův okruh s řadou novinek .
Na startovním roštu se objeví i legendární vozy F 1
Největší akcí MS silničních motocyklů
Brno -
S přitažlivým seznamem motoristických událostí přichází letošní kalendář Masarykova okruhu .
Mezi téměř 120 akcemi budí největší pozornost samozřejmě Grand Prix ČR , podnik mistrovství světa motocyklů a sajdkárů ( plus závod ME třídy 125 ccm ) , v bohatější míře si však tentokrát přijdou na své i vyhranění vyznavači automobilového sportu .
Ti uvidí v Brně tři závody Open mistrovství České republiky cestovních a formulových vozů , které vyšperkují seriálové souboje Peugeot 306 Cupu , ÖMV Ford Fiesta Cupu , VIP Matador Cupu ( dřívější Pohár osobností za volantem fiest ) , BMW Cupu , Ford Escort 2000 RS Cupu , Pick - up free style ' 95 , formule Ford 1600 a německého šampionátu formule Ford 1800 , v němž se letos poprvé představí mladý Tomáš Enge .
Prvním brněnským zastavením této pestré automobilové nabídky bude Jarní cena Brna ( 21 . - 23 . 4 . ) , poté souběžně s mistrovstvím Evropy oldtimerů ( cestovní a GT vozy ) následuje Letní cena Brna ( 9 . - 11 . 6 . ) a závěr šampionátu obstará 6 . - 8 . 10 .
Podzimní cena Brna .
Tuzemská elita všech automobilových disciplín změří síly v tradičním Setkání mistrů - Elf , které je coby závod do vrchu v protisměru Masarykova okruhu naplánováno na sobotu 28 . 10 .
Zajímavou podívanou slibuje mistrovství Rakouska s širší mezinárodní účastí ( 21 . - 22 . 10 . ) , termín 14 . - 15 . 10 . má přednostně zajištěn Světový pohár cestovních vozů Superturisme , neboli bývalé dvoulitrové FIA Classe 2 .
O dějišti SP , který v předcházejících letech v Monze a Deningtonu přinesl vynikající podívanou s houfem pilotů formule 1 , není však ještě definitivně rozhodnuto .
I když na efjedničkovou Grand Prix Brno stále čeká , nadějnou a u nás unikátní předzvěstí bude Český festival historických automobilů , jímž 30 . 9 . - 1 . 10 . vyvrcholí v Brně šestidílný seriál The FIA Cup for Thoroughbred Grand Prix Cars .
Jeho aktéry jsou jezdci monopostů formule 1 , vyrobených v letech 1969 - 85 , předběžná startovní listina hýří vozy zvučných jmen jako Ferrari , BRM , Lotus , Penske , Tyrrell , McLaren , Fittipaldi - Copersucar , Shadow , Wolf , Ensign , Ligier , Williams , March , pilotovanými v dobách jejich největší slávy Depaillerem , Regazzonim , Huntem , Andrettim a dalšími světovými veličinami .
Ve stejném termínu uvidí Brno i finálový závod seriálu The International Supersports Cup s historickými vysokoobjemovými sportovními vozy proslulého zámořského šampionátu Can Am .
Českou premiéru zaznamená v Brně i Ferrari Chalenge Cup ( 8 . - 9 . 7 . ) se čtyřmi jízdami vozů Ferrari 348 a F 355 , zařazených do středoevropské a jižní větve tohoto seriálu .
Z letošního motocyklového pořadu na Masarykově okruhu stojí kromě Grand Prix ČR ( 18 . - 20 . 8 . ) za pozornost mistrovství Německa ( 15 . - 16 . 7 . ) a čtyři podniky Boby Motion Open - mezinárodní mistrovství ČR tříd 125 , 250 ccm , supersportů a superbiků , doplněné vždy závody Austria Honda Cupu a Mito 125 cupu .
Postupně se uskuteční 29 . - 30 . 4 . , 17 . - 18 . 6 . , 12 . - 13 . 8 . a 9 . - 10 . 9 . , v případě srpnového podniku uvidí diváci navíc dva závody známé mezinárodní série PRO - Superbike .
ČMFS důrazněji proti výstřelkům
Jablonec nad Nisou -
V Jablonci nad Nisou včera jednala ligová komise Českomoravského fotbalového svazu za předsednictví Oldřicha Nováka , které se zúčastnili již noví členové Vladimír Leška a Miroslav Pelta .
Komise se především vyslovila pro důraznější postup proti výstřelkům ve fotbale .
Snahou je zabránit nekontrolovaným vniknutím diváků na hrací plochu , která se množí , a dále vhazování výbušnin před a během utkání do hřiště .
Zároveň vyzvala k nekompromisním zásahům rozhodčích při ohrožení hladkého průběhu zápasů .
V jarní lize také dochází ke dvěma změnám : utkání 26 . kola I . ligy Olomouc - Drnovice se bude předehrávat 19 . května v 19 : 00 hodin vzhledem k návštěvě papeže v hanácké metropoli a utkání 30 . kola II . ligy Uherský Brod - Bohumín již 20 . května .
Bratr Džochara Dudajeva byl zadržen
Moskva -
Ruské jednotky zadržely ve čtvrtek v čečenské metropoli Grozném staršího bratra prezidenta Džochara Dudajeva Bekmurzu .
Oznámila to bez bližších podrobností ruská agentura ITAR - TASS s odvoláním na zdroje z okolí bývalého předsedy ruského parlamentu Ruslana Chasbulatova , který je čečenské národnosti .
Oficiální zdroje tuto informaci zatím nepotvrdily .
Padesátiletý Bekmurza Dudajev začínal jako šofér nákladních automobilů v Čečensku .
Potom , co se jeho bratr Džochar chopil v této severokavkazské republice moci , se stal jeho poradcem a nejbližším spolupracovníkem .
Byl označován za " šedou eminenci " v čečenském vedení a řešil veškeré kádrové otázky v republice .
Čečenská strana včera vyzvala k zahájení politických rozhovorů s Ruskem , které by měly nahradit nynější jednání mezi vojenskými představiteli obou stran .
Oznámil to včera náčelník štábu čečenských sil Aslan Maschadov , který se účastní rozhovorů v Ingušsku .
" Vojáci nerozpoutali tuto válku .
Byli to politici , kdo ji začali a jen oni ji mohou ukončit , " prohlásil Maschadov , který jedná s velitelem federálních jednotek v Čečensku generálplukovníkem Anatolijem Kulikovem .
Ruští a čečenští velitelé se včera dohodli na prodloužení nynějšího 48 hodinového příměří , které mělo vypršet včera o půlnoci místního času , do neděle 18.00 místního času .
Oznámil to vlivný čečenský polní velitel Šamil Basajev , který se zúčastnil včerejšího třetího kola rusko - čečenských rozhovorů v ingušském Slepcovsku , zprostředkovaných ingušským vedením .
Vojenské delegace obou stran se nedohodly na výměně válečných zajatců a mrtvých , která se měla uskutečnit v Grozném dnes odpoledne .
Ministr Vodička letos mezi odboráře na náměstí nepůjde
Pozor , neautorizovaný text !
Praha -
Odboráři jsou rozhodnuti svolat na 25 . března do Prahy demonstraci na podporu svých výhrad k vládnímu návrhu zákona o důchodovém zabezpečení .
Po včerejším zasedání předsednictva ČMKOS to oznámil Richard Falbr .
Přesné místo konání demonstrace není ještě určeno , je ale pravděpodobné , že to bude Staroměstské náměstí .
Ministr práce a sociálních věcí Jindřich Vodička se letos demonstrace odborářů nezúčastní .
Jeho loňský pokus promluvit k odborářům , demonstrujícím za změny zákoníku práce , nebyl úspěšný .
Podle názoru , který včera Vodička sdělil novinářům , není možné chtít zkratkovitě vylepšovat složitý zákon , v němž je nutné vybalancovat aspekty pojistné matematiky , principu solidarity a sociálních jevů .
Nicméně ministr nikomu neupírá právo se k zákonu vyjadřovat .
Pokud bude chtít skupina zdravotně postižených horníků držet hladovku před parlamentem , nikdo jim v tom nebude bránit .
Vodička však upozorňuje , že právě horníkům vychází nový zákon maximálně vstříc , protože jejich stavovská práva , vyplývající z namáhavé práce , se uchovávají až do roku 2016 .
Práce na konečné podobě návrhu zákona o důchodovém pojištění se v těchto dnech na ministerstvu práce a sociálních věcí dokončují .
Podle předsedy ČMKOS Richarda Falbra není demonstrace namířena proti vládě , ale za požadavky komory .
Falbr předpokládá , že bude mít slušný a důstojný průběh , bez urážlivých hesel na adresu vlády .
Série mítinků po celé ČR v minulých dnech přivedly představitele odborů k přesvědčení , že občané změny v návrhu zákona podporují .
Stručně
Výkonná rada ODS respektuje závěry vlády a parlamentního kontrolního orgánu nepotvrzující podezření vznesená Janem Kalvodou vůči BIS a vyjadřuje naději , že se ODA vzdá dalších účelových aktivit týkajících se BIS .
Ty ve svém důsledku poškozují podle ODS obraz České republiky v zahraničí .
Zemědělec utýral koně a selata
Pernek -
Z trestného činu týrání zvířat byl obviněn třiatřicetiletý soukromý zemědělec Antonín T . z Perneku u Horní Plané .
V nevytopené stáji polozbořeného statku nalezli pracovníci Okresní veterinární správy z Českého Krumlova vyhladovělá zvířata v kritickém stavu .
Jednu kobylu , která již nebyla schopna postavit se na nohy , museli na místě utratit .
Ve stáji objevili veterináři také čtyři selata , z nichž tři již byla mrtvá .
Majitel nezajistil pro koně na zimu dostatek potravy a krmil je zahnívajícím senem volně složeným venku a napadeným plísněmi .
Jak dosvědčili lidé z okolí , přes zimu často odjížděl na týden i více dní pryč a zvířata zůstávala bez dozoru a potravy .
V zuboženém stavu byl prý i pes .
Na situaci upozornil Městský úřad Horní Planá .
Jak řekl LN starosta Jiří Hůlka , Antonín T . dostal za špatnou péči o zvířata už loni pokutu 5000 korun .
Nadprůměrné denní obchody
RM - Systém
Od příštího týdne začne RM - Systém přijímat pokyny k obchodování s akciemi z druhé vlny kupónové privatizace , od nichž si velká část makléřů slibuje oživení na kapitálovém trhu .
Vzrůstající aktivitu investorů signalizovaly i nadprůměrné denní objemy obchodů v průběžných aukcích RM - S .
Celkem se tento týden prodalo téměř 153 tisíc cenných papírů za více než 63 miliónů korun .
I když se letošních maximálních hodnot dosáhnout nepodařilo , denní objemy obchodů se tento týden pohybovaly alespoň na hranici 12 miliónů .
Nejvíce se obchodovalo ve středu , kdy změnily majitele akcie v hodnotě bezmála 14 miliónů korun .
Špatně si nevedly ani přímé obchody , které jsou v RM - S na rozdíl od burzy spíše popelkou .
Úspěšné bylo zejména úterý , kdy se prodaly cenné papíry za téměř 900 tisíc korun , což je srovnatelné s běžným týdenním objemem .
Také přímé převody s uváděnou cenou , které zaregistroval RM - S , nesvědčí o umrtveném trhu .
Denní objemy se pohybovaly od necelých 1.5 do více než 3 miliónů korun .
Jestliže pohled na množství prodaných cenných papírů může být v současné situaci celkem potěšitelný , vývoj cenového indexu PK 30 k obecnému optimismu nepřispěl .
V pondělí sice PK 30 pokračoval v růstu ze závěru předchozího týdne a posílil o 1.54 % na 673.17 bodu , ale to bylo naposled , co se tento týden vyznamenal .
V úterý klesl o téměř stejnou hodnotu , o jakou si den předtím polepšil , uprostřed týdne stagnoval a ve čtvrtek nepatrně poklesl na 661.24 bodu .
Včera uzavíral na hodnotě 661.80 bodu .
Obchodování v průběžných aukcích RM - S suverénně vévodily akcie Komerční banky .
Pravidelně se prodávaly v objemu okolo dvou miliónů korun .
Kurs KB přitom neustále klesal .
Zkraje týdne se prodávala za 1311 korun , ve středu byl její kurs 1299.90 a ve čtvrtek klesl na 1279.40 koruny .
Včera zaznamenal další pokles na 1259.20 koruny .
S klesajícím kursem se potýkal i HIF dividendový .
V pondělí si stál na 697.40 koruny a do čtvrtka spadl až na 634.40 koruny .
Včera ztratil 6.30 koruny .
Také další z harvardských fondů - HIF růstový neměl šťastný týden .
Začal jako třetí nejobchodovanější emise s kursem 620.50 koruny .
Postupně však jeho cena klesala a ve čtvrtek se prodával za 560.30 koruny .
V pátek byla jeho průměrná cena 561.10 koruny .
Kurs elektrárenské společnosti ČEZ klesl z pondělních 1268.50 koruny na úterních 1236.70 .
Po zbytek týdne se usilovně snažil vystoupat alespoň na původní hodnotu .
Ve čtvrtek se akcie ČEZ prodávaly za 1257.90 koruny .
Týden uzavřely na 1270.90 koruny .
Tradičně nejlevněji se v RM - S prodávaly akcie likvidovaného Glass TV Components , a to mezi 7 a 8 korunami za kus .
Začíná znovu soud s Chadimovou
Praha -
Opakované hlavní líčení s Martou Chadimovou začíná dnes u Městského soudu v Praze .
Obžaloba ji viní z toho , že padělala veřejné listiny , dále z pokusu o podvodné vylákání nemovitého majetku na Hradčanech a od řádu premonstrátů v Praze na Strahově v účetní ceně asi 43 miliónů korun .
Soud bude mimoto zvažovat i vinu Chadimové na údajném podvodně vylákaném nábytku z farního úřadu v Kájově u Českého Krumlova v ceně asi 80000 korun .
V procesu má soud naplánováno vyslechnout v pěti týdnech padesát šest svědků .
Hlavní líčení poprvé začalo loni v červnu , musí se však opakovat , protože jeden z přísedících nebyl znovu zvolen do své funkce .
Chadimová od počátku vyšetřování tvrdí , že je nevinná a že doklady , kterými prokázala své nároky na již restituovaný dům na Loretánském náměstí , byly pravé .
Soudu ukázala i kopie , které si na Pozemkovém úřadu dala vystavit a které její nároky údajně potvrzují .
Z fotbalových kruhů
UEFA nominovala na kvalifikaci ME 26 . dubna ČR - Nizozemsko čtveřici německých rozhodčích .
Jako hlavní bude pískat Helmut Krug .
Rus Radčenko oznámil , že na konci sezóny zřejmě opustí Racing Santander a v rámci španělské ligy se asi postěhuje do Sevilly .
Ta za něj na začátku sezóny nabídla 4 milióny dolarů poté , co jí dal dva góly .
Japonská smůla na Tombových lyžích
Na svazích se ve Světovém poháru prosadili Rakušané Tritscher a Wachterová
Furano -
Pro krajně nepříznivé povětrnostní podmínky byl odvolán sobotní obří slalom SP v japonském Furanu a přeložen na pondělí .
Trať prvního kola již absolvovalo 23 z celkového počtu 64 účastníků , když pořadatelé závod pro silný vítr a sněžení předčasně ukončili .
Nejrychlejší byl v tu chvíli Košir ze Slovinska časem 1 : 23.73 min . , šestý Ital Tomba měl čas o 82 setin sekundy pomalejší .
Košir vedl i po prvním kole nedělního slalomu , ale ve druhém ho předstihli Rakušané Tritscher , pro něhož to znamená druhý triumf v SP , a Reiter a Nor Furuseth .
Vítězi sedmi letošních slalomů za sebou
Tombovi se japonský sníh lepí jako smůla na lyže , tentokrát neprojel v prvním kole třináctou brankou , takže vítězství v Japonsku mu stále uniká .
Are -
Podvanácté vyhrála závod SP Rakušanka Wachterová , nejrychlejší v sobotním obřím slalomu ve švédském středisku Are .
Se ztrátou 51 setiny sekundy skončila druhá Švýcarka Schneiderová , třetí dojela Italka Compagnoniová .
Folková scéna se příliš nemění
Největším překvapením je pro Michala Konečného , šéfredaktora časopisu Folk a country a představitele klubu téhož názvu , stabilizace folkové a countryové scény .
Vyplývá to podle jeho názoru z divácké ankety , kterou jeho časopis pravidelně vyhlašuje .
" Žádné překvapivé kotrmelce , " řekl Konečný .
" Hůře se umísťují ti , kteří nevystupují na letních festivalech , " dodal .
Doložil to na případu jinak velmi populární skupiny Spirituál kvintet , která klesla asi o šest míst ( v anketě je dvanáctá ) , neboť v létě " drží prázdniny " .
Vzestup zaznamenaly folkrockové kapely ( např . Fleret , AG flek ) , jinak jsou výsledky ankety podobné jako v hlasování za rok 1993 .
Předání cen za loňskou anketu se uskuteční až 19 . března v pražské Lucerně v rámci Dvorany folk a country , ale již nyní je známo pořadí ve všech šesti kategoriích .
Jako skupina roku bude vyhlášen Kamelot před Žalmanem a spol . a Druhou trávou .
Osobností byl shledán Vlasta Redl před Jaromírem Nohavicou a Pavlem Žalmanem Lohonkou .
První tři místa v kategorii deska roku obsadila Duhová cesta ( Kamelot ) , Starodávný svět ( Druhá tráva ) a Veselá bída ( Hop trop ) .
Za sólisty roku jsou považováni bratři Nedvědové , Redl a Nohavica , za objev Příbuzní , písničkář Standa Kahuda a skupina Jen tak .
Událostí se staly festivaly strážnická Zahrada , Prázdniny v Telči a Mohelnický dostavník .
O výsledcích ankety rozhodlo přes tři tisíce dvě stě platných hlasů .
Rumunsko : proces s šiřiteli AIDS
Bukurešť -
Dnes má v Rumunsku začít první proces na základě žaloby rodičů dítěte nakaženého virem HIV , který způsobuje chorobu AIDS .
Obžalovaným je stát a proces už nyní vyvolává velké vzrušení - polovina evropských dětí trpících touto nevyléčitelnou chorobou žije právě v Rumunsku .
Rodiče šestileté Ioany - Iasminy Calinciucové požadují náhradu ve výši 160000 dolarů za to , že jejich dcerka byla v roce 1992 nakažena injekční stříkačkou během hospitalizace kvůli obyčejné chřipce .
Z 3119 případů AIDS registrovaných v Rumunsku bylo 2885 dětí do 13 let .
Žádná privatizace
Komentáře
Místopředseda Poslanecké sněmovny Jan Kasal se nechal slyšet , že lidovci jsou proti privatizaci druhého kanálu České televize .
Jako argument uvádí , že náročnější program ČT 2 by neměl z nabídky vypadnout .
Od člověka , který zastává funkci předsedy parlamentní komise pro sdělovací prostředky , by se dalo očekávat , že půjde příkladem a rozloučí se s velmi frekventovaným mýtem , že v oblasti vysílání probíhá nějaká privatizace .
Termínem " privatizace " je přece označován proces , kdy se jistý majetek převádí z rukou veřejných do rukou soukromých .
Veškerý majetek státní televize i rozhlasu však zůstal a i nadále zůstane ve veřejných rukou , privátní stanice z něj nedostaly ani šroubek .
Držitelé licencí získali pouze oprávnění naladit své vysílání na jistou frekvenci .
Nejde o slovíčka .
Strašení privatizací , třeba zrovna nedávno u krasových jeskyní , dovede ovlivnit veřejné klima , ve kterém padají důležitá rozhodnutí .
Druhým Kasalovým omylem je , že v případě redukce počtu kanálů ČT by divák nutně musel přijít o program typu ČT 2 .
Veřejnosti je servírována představa dvou protichůdných táborů ve zcela falešné podobě : komerci fandící " burani " versus kultuře přející příznivci většího počtu kanálů v rukou veřejněprávního provozovatele .
Redukci kanálů ČT lze ovšem podporovat z velmi podobných hodnotových pozic , jakými se zaštitují její odpůrci .
Současné rozdělení kanálů spolu s nesystémovou přítomností reklamy ve vysílání ČT vede totiž k tomu , že veřejněprávní televize se de facto chová jako komerční , své kulturní povinnosti si odbývá na kanálu , který pokrývá jen malou část území .
Privátní sektor tak je vytlačován do polohy ultrakomerční .
Pokud by ČT měla kanál jen jeden , pochopitelně ten , který pokrývá takřka celé území , zkoncentrovala by svou " veřejnoprávnost " právě do něj .
Vzniklá tvrdá konkurence komerčních televizí by navíc také je přinutila hledět i na zájmy menšinového publika .
Jistě , je to jeden z možných názorů .
Je však legitimní a tudíž naznačuje , že kulturymilovný člověk apriori nemusí podporovat vícekanálovou veřejněprávní televizi .
Ostatně ČT o svůj druhý kanál asi stejně hned tak nepřijde , ačkoli jej má provizorně propůjčený pouze do konce letošního roku .
Případný licenční proces spolu s přípravou držitele licence na vysílání trvá přibližně dva roky .
Takže k rozhodnutí by muselo dojít už dávno .
Provizorium proto zřejmě potrvá .
Dienstbierova strana je pro trvale udržitelný život
Blansko -
Jako začátek přípravy na parlamentní volby po stránce " programu , politické kultury a vůle " charakterizoval znovu zvolený předseda Svobodných demokratů ( OH ) Jiří Dienstbier 5 . republikový sněm své strany , který včera skončil v jihomoravském Blansku .
Dvě stovky delegátů z osmdesáti místních organizací zvolily dále místopředsedu , kterým se stal Tomáš Sokol , a generálního sekretáře strany , jímž bude Michal Hron .
V novém dvanáctičlenném prezidiu jsou silně zastoupeni komunální politici .
Členem se po svém návratu k SD stal i Josef Vavroušek , zvoleni naopak nebyli Petr Pithart a Pavel Rychetský .
Ten na sněmu oznámil , že odchází z politického života .
Nejnápadnější programovou změnou je důraz na prosazování trvale udržitelného způsobu života .
Tato strategie se podle přijatého usnesení týká nejen životního prostředí , ale zahrnuje i oblast evropských kulturních hodnot , demokratického politického systému , kultury a vědy .
Ve svém hlavním projevu na sněmu Dienstbier řekl , že v komunálních volbách uspěli svobodní demokraté tam , " kde vystoupili jako sebevědomý politický subjekt " .
Úkolem strany v období do voleb proto bude " prosadit se sebevědomě v celé české společnosti " .
Svobodní demokraté předpokládají , že do konce roku se jejich volební preference zvýší ze současných 2.5 procenta " stabilně nad 5 procent " .
" Pokud se nám to nepovede , tak může být příští parlament v ještě horší situaci než ten současný , " uvedl Dienstbier na tiskové konferenci .
Betlémská kaple slouží i komerci
Praha -
Znepokojení nad množícími se případy nevhodného využívání Betlémské kaple v Praze vyjádřila v dopise Českému vysokému učení technickému ( ČVUT ) ústřední rada církve československé husitské .
Poukazovala přitom na akce , při nichž se v kapli pilo a kouřilo , a také na " křty " automobilů .
Současným správcem Betlémské kaple je ČVUT .
Zájmem školy podle kvestora Zdeňka Vospěla je , aby místo bylo využíváno adekvátním kulturním způsobem .
V odpovědi církvi ČVUT vyjádřila pochopení a snahu , aby k podobné situaci nedošlo .
" Je ale také třeba si uvědomit , že údržba a provoz této budovy jsou velice nákladné a ČVUT je hradí ze svých skromných prostředků .
Nelze se tedy obejít bez komerčního využívání , i když i to musí být na jisté kulturní úrovni , " napsal kvestor ústřední radě církve .
Představitelé ČVUT poukazují také na skutečnost , že současná budova je replikou někdejšího historického objektu a s původní kaplí souvisí jenom volně .
Betlémskou kapli užívá České vysoké učení technické jako slavnostní aulu .
Pravidelně ji však dává k dispozici pro ekumenické bohoslužby slova a k slavnostním bohoslužbám v den Husova svátku .
Vedoucí představitelé lékařských organizací předstoupili po sjezdu před lékaře shromážděné na náměstí Míru .
Vyzvali je hlavně k jednotě , neboť jedině tak prý budou moci prosadit své požadavky .
" Systém není regulovatelný , je třeba jej celý změnit , " řekl prezident stomatologické komory Jiří Pekárek ( na snímku uprostřed ) .
Auto pro celou rodinu i reprezentaci
Test Lidových novin Střízlivé civilní rysy jsou typické pro všechny vozy Nissan .
Touto elegantní nenápadností se mohou pyšnit všechny čtyři verze modelu Sunny nabízené na našem trhu .
V běžném redakčním testu jsme se měli možnost seznámit s pětidvéřovým hatchbackem .
Právě vnější civilní vzhled způsobí příjemné překvapení hned při prvním otevření dveří a usednutí do vozu .
Auto neudiví luxusem , ale svým velkým prostorem , pohodlností a rozumným uspořádáním interiéru .
Musím začít chválou sedadel .
Měl jsem příležitost ve voze absolvovat dvě mnohahodinové cesty a nevzpomínám si , kdy naposledy jsem vystupoval z vozu v takové pohodě .
Hlavně mě za celou dobu nezabolela ani jednou záda a na něco takového při jízdě na tak velkou vzdálenost si nepamatuji .
Výborně tvarovaná sedadla lze výškově nastavovat .
Příjemná je i přesně umístěná loketní opěrka ve výplni předních dveří a výborně padne do ruky řadicí páka .
Výhodné je i rozmístění několika odkládacích míst .
Kromě dveří je to i malá zásuvka v předním panelu a schránka mezi sedadly .
Více než dostatečný je kufr , nabízející 692 l a který se dá navíc zvětšit sklopením opěradel zadních sedadel .
Ke standardnímu vybavení patří posilovač řízení , centrální zamykání dveří , akustický signál rozsvícených světel , otevírání zavazadlového prostoru i palivové nádrže z místa řidiče .
Ve vybavení LX je nutné se obejít bez elektrického stahování oken a nastavování zrcátek , což však mně vadilo méně než chybějící otáčkoměr .
Digitální hodiny na přístrojové desce a druhé při vypnutém rádiu mi ho nenahradily .
Padesátilitrová nádrž zajišťuje vozu se vznětovým motorem 2.0 ( 55 kW ) a průměrnou spotřebou pod pět litrů na sto kilometrů ( při ustálené rychlosti 90 km ) velký akční rádius .
Ten zůstává i při vyšších rychlostech , protože u vznětových motorů křivka spotřeby nestoupá tak strmě , i když má řidič poněkud těžší nohu na pedálu plynu .
Diesel se samozřejmě nemůže pochlubit takovou dynamikou jako podobný benzínový motor , ovšem to vše vynahradí nizoučká spotřeba a klidná a tichá jízda i při tempu nad 150 km / h .
Na dálnicích a kvalitních vozovkách ani při této rychlosti nevadí o poznání tvrdší pérování , které ovšem má svůj význam při ostřejším projíždění zatáček .
Nissan Sunny je vskutku praktický rodinný vůz , který má však i dostatečnou reprezentativní hodnotu .
Jeho střízlivá elegance i vkusně řešený vnitřek poslouží jak pro pracovní cesty , tak pro rodinné výlety .
Pražská burza nyní osiřela
Die Presse : Nová doba ledová ?
Pozor , neautorizovaný text !
Český prezident Václav Havel ve svém pátečním projevu přerozdělil historickou vinu .
Zatímco vyzýval k novému hledání pravdy , pozorovatelé v jeho formulacích spatřovali spíše začátek nové " doby ledové " mezi Německem a Českou republikou , komentuje Havlovo vystoupení sobotní vídeňský deník Die Presse .
" Konkrétní reakce ( politických kruhů ) sice ještě nejsou k dispozici , snadno však lze předvídat , že Havlovo jednostranné přidělení viny bude na obtížně rozhýbaný česko - německý dialog působit jako studená sprcha , " tvrdí list .
" V posledních týdnech se množily příznaky , že spolkový kancléř Kohl chce využít 50 . výročí ukončení války jako příležitost k humanitárním gestům .
Bonn však zjevně doufá , že od Prahy pocítí alespoň minimální náznak ochoty jednat s vysídlenci .
Havlův zásadní projev však místo toho ukazuje na přitvrzení českého stanoviska , " soudí Die Presse .
Před pěti lety vzbudil Havel naděje na usmíření , jeho páteční řeč by však na česko - německé vztahy mohla nanést vrstvu ledu , uzavírá list .
PIB sjednává úrazové pojištění
Praha -
Úrazové pojištění pro cesty a pobyt začala s cestovními kancelářemi sjednávat Pojišťovna IB z finanční skupiny Investiční a Poštovní banky .
Včera to uvedl tiskový mluvčí IPB .
Nový druh pojištění slouží k zabezpečení fyzických osob při hromadných i individuálních krátkodobých cestách a pobytech mimo místo jejich bydliště .
Pittsburghský obránce Grant Jennings ( vlevo ) si musel s útočníkem Buffala Robem Rayem vyměnit názory na hokej v pěstním souboji
Formanová dá zřejmě přednost štafetě
Reprezentační trenér sprintů Ladislav Kárský : " Čtvrtkařky jdou za maximálním výkonem jako buldoci "
Vídeň -
Ženská štafeta na 4 x 400 metrů se jeví jako jedna z největších finálových nadějí halového mistrovství světa atletů , které se koná 10 . - 12 . 3 . v Barceloně .
Na sobotním mezistátním utkání ve Vídni české běžkyně v sestavě Klapáčová , Dziurová , Obdržálková a Benešová vyhrály a časem 1 : 35.94 vytvořily domácí rekord na méně obvyklé trati 4 x 200 m .
V této sestavě se však české kvarteto v Barceloně nepředstaví , protože pro čtvrtkařskou štafetu budou připraveny ještě Naďa Koštovalová , která ve Vídni splnila limit v běhu na 400 m , a Ludmila Formanová , které se totéž v městě na Dunaji podařilo na dvojnásobné trati o týden dříve .
Přesto se jeví jako reálné , že kromě mladé Klapáčové odjede do Španělska ostatních pět atletek .
" Všechny dívky si zlepšují osobní výkony , takže pomyslný limit vlastně splnily .
Denisa Obdržálková poběží čtvrtku ještě na mistrovství republiky a věřím , že ona se také zlepší , " říká Ladislav Kárský , reprezentační trenér sprintů .
" Výhodou je , že máme pět závodnic .
Sešla se skupina ctižádostivých holek různého věku , které jdou za svým maximálním výkonem jako buldoci , což se projevuje i ve štafetě .
Těžko se o nich dá hovořit , že jsou parta , ale každá má velkou motivaci dostat se do štafetové sestavy , protože na individuální úspěch zase ještě nemají . "
Ladislav Kárský v barcelonské finále věří : " Na posledním letním světovém šampionátu ve Stuttgartu byla česká štafeta sedmá .
Nepředpokládám , že všechny země , třeba taková Jamajka , na halu přijedou .
Myslím , že díky současné formě a vyrovnanosti můžeme některou ze štafet , které nás ve Stuttgartu ještě porazily , nyní předběhnout .
Teď je také třeba mít štěstí , aby se některá z dívek nezranila , protože výhled je opravdu optimistický . "
Sestava štafety se dá při MS kombinovat , ale Ladislav Kárský by to nepovažoval za správné : " Pátou závodnici sice jednoznačně potřebujeme , ale na mistrovství světa není možné taktizovat , protože rozběh je vlastně nejdůležitější závod .
Myslím , že kolem sestavy není třeba dělat nějaké změny .
Naďa Koštovalová je ideální typ na rozběhnutí , Helena Dziurová je zase zvyklá nastupovat na druhý úsek , Haně Benešové třetí pořadí také vyhovuje a o Lídě Formanové je známé , že umí finišovat . "
Podle L . Kárského se také budou muset sladit individuální starty se štafetovým závodem : " Jediným problémem je , kdyby Formanová postoupila do semifinále na 800 metrů , protože rozběh štafety následuje za čtyřicet minut .
Podle všeho se však dohodne na upřednostnění štafety , protože ta má přece jen větší naději na úspěch . "
Lída Formanová si je štafetové naděje vědoma : " Myslím , že v Barceloně osm set metrů nepoběžím .
Je to škoda , ale kvůli holkám dám všechny síly do štafety .
Z limitu jsme měly s trenérkou Jarmilou Kratochvílovou radost .
Já jsem si příliš nevěřila , ale ona mě o opaku stále přesvědčovala .
Na mém zlepšení stejně jako Hanky Benešové má svůj podíl pneumatika ( k posilovacímu pásu se na lano připevní pneumatika z osobního auta a s ní se atlet pokouší utíkat - poz . red . ) .
Z tohoto tréninku jsme byly dost unavené , ale myslím , že to dost pomohlo .
Když se pak člověk rozeběhne bez pneumatiky , má pocit , že létá . "
V Brazílii zastřeleni fotbaloví fanoušci
Rio de Janeiro -
Dva brazilští fotbaloví fanoušci byli zastřeleni ve vlaku na cestě k zápasu v Rio de Janeiru .
Včera to oznámila místní policie .
Dva muži ve věku devatenáct a dvacet jedna let byli zavražděni v neděli tříčlenným gangem , jenž vpadl do železničního vozu ve stanici před stadiónem Maracana .
Jeden z postižených zemřel okamžitě a druhý skonal v pokračující střelbě , když se vlak znovu pohnul .
Podle svědků nejméně dalších osm osob muselo vyhledat lékařské ošetření poté , co byli zasaženi kulkou .
Fotbaloví fanoušci cestovali k zápasu mezi Vasco da Gama a Botafogo v šampionátu Rio de Janeira .
Jeden z nich měl na sobě dres Vasco da Gama .
Přibližně padesát lidí bylo v kritickém okamžiku v napadeném vagóně .
Svědkové dále potvrdili , že žádný z útočníků nebyl oblečen jako fotbalový příznivec .
Berlinale udělovalo Medvědy
Slavnostním vyhlášením výsledků soutěže skončil včera 45 . ročník Mezinárodního filmového festivalu Berlinale .
Jedním ze Zlatých medvědů byla oceněna česká výtvarnice a režisérka Michaela Pavlátová za černou grotesku Repete , která vyhrála soutěž krátkých snímků .
Zlatého medvěda za nejlepší celovečerní film získal francouzský snímek Volavka ( L ' appat ) režiséra Bertranda Taverniera - drsný příběh o ztracené mladé generaci , která si k realizaci svých snů musí dopomáhat zločiny .
Zvláštní cenou poroty - Stříbrným medvědem ( a novinářskou cenou FIPRESCI ) byl - s přihlédnutím k hereckému výkonu Harveyho Keitela - oceněn festivalový hit Kouření ( Smoke ) , který v USA natočil hongkongský režisér Wayne Wang .
Stříbrného medvěda pro nejlepšího režiséra vyhrál Richard Linklater za příjemný , leč výrazově nijak mimořádný snímek Před východem slunce ( Before Sunrise , USA - Rakousko ) .
Stříbrné medvědy za nejlepší herecké výkony získali Paul Newman ( za kreaci v americké komedii Žádný blázen ) a hongkongská herečka Josephine Siaová ( za roli ve filmu Letní sníh ) .
O další Stříbrné medvědy se rozdělily čínsko - hongkongský Ruměnec ( r . Li Shaohong ) a ruská Hra pro pasažéra ( r . Vadim Abdrašitov ) .
Rezultát poroty , které letos předsedala Lia van Leerová z Izraele , vyzněl dost překvapivě .
Mezi novináři na včerejší tiskové konferenci vyvolal hlasité projevy nevole , zvláště v případě hlavní ceny a ceny za režii .
O co jde lékařské komoře ?
Ač lékařka s již vydanou licencí , České lékařské komoře v současném sporu s ministerstvem zdravotnictví nestraním ( Proč se nebaví lékaři s ministrem , LN 11 . 2 . ) .
Povinné členství v ČLK se neshoduje s principem o svobodě sdružování občanů .
Třeba jen proto , že nemám zájem sedět na schůzi , raději bych ten čas věnovala pacientům či studiu .
Podle mých zkušeností členské schůze ČLK mají tradiční problémy s usnášeníschopností .
Ti kolegové , kteří požívají úcty , obvykle o funkce nestojí .
Vždy se však najdou jejich osvědčení sběratelé .
Moc daná zastupováním " všech " indukuje boj o tuto moc .
Jde zde pak přednostně o politiku , ať jsou naše proklamované cíle jakkoli ušlechtilé .
Myslím , že není správné , aby člověk nuceně tvořil plénum organizace , která hovoří i jeho jménem .
Princip vydávání licencí komorou považuji za eticky nesprávný .
Domnívám se , že svěřit lékařský stav samosprávě je brzdou konkurence .
Nemyslím , že by nedobrovolná organizace mohla být progresívní .
Současný vývoj politiky ČLK mě v mých závěrech utvrzuje .
ČLK bojuje o suverenitu bez kontroly státu .
Pro nás , své členstvo , ČLK učinila zatím tolik , že nám po složení státem předepsaných kvalifikačních zkoušek velkoryse umožnila dále pracovat v naší profesi .
Některé její další aktivity byly zastupitelné jinými lékařskými organizacemi , ať už odbornými či odborovými .
Od ČLK postrádám pozitivní politiku , obrácenou do sebe , snahu o zušlechtění a povznesení profese , nikoli jen restriktivní , v oblasti vzdělávání nikoli jen návrhy požadavků , leč nabídku možností z vlastních zdrojů , a místo neshod smysluplnou spolupráci s univerzitami a státními institucemi v úsilí , aby lékařský diplom z českých škol dosáhl v Evropě zrovnoprávnění .
Priorita Francouzů : zvýšení platu
Ze zahraničního tisku
Zvýšení platu je v současnosti absolutní prioritou pro šest z deseti Francouzů .
Většina z nich je dokonce rozhodnutá vyjít na podporu svých mzdových požadavků do ulic .
Vyplývá to z výsledků průzkumu veřejného mínění , které zveřejnil francouzský hospodářský deník CSA - La Tribune .
Podle deníku je 61 procent respondentů nespokojeno se svým platovým ohodnocením , 14 procent se dokonce označilo za velmi nespokojené .
A bude - li to nutné , 51 procent dotázaných osob je rozhodnuto podpořit své mzdové požadavky demonstracemi v ulicích .
48 procent dotázaných se domnívá , že nejschůdnějším řešením současných problémů nezaměstnanosti je hospodářské oživení a souběžné podnícení spotřeby zvýšením platů .
Za schůdné řešení k vytváření nových pracovních příležitostí označilo 64 procent dotázaných Francouzů rozdělení konkrétních pracovních povinností mezi více osob - aniž by se to však dotklo výše nynějších mezd .
Do průzkumu veřejného mínění byl ve dnech 16 . a 17 . února zapojen vzorek 1003 osob starších osmnácti let .
Čínská spotřeba ohrožuje svět
Atlanta -
Hospodářský růst v Číně a z něj vyplývající nároky jejích obyvatel by mohl vést k nebezpečnému snížení světových potravinových zásob .
Příjem Číňanů od roku 1990 vzrostl v průměru o polovinu a s ním i jejich přání jíst rozmanitější potravu .
Vážné obavy nad následky čínského blahobytu vyjádřili v Atlantě na výročním zasedání Amerického sdružení pro podporu vědy odborníci řady oborů .
Jak roste počet obyvatel ročně o 14 miliónů , snižuje se rozloha půdy pro zemědělství a roste potřeba dovážet obilí a další potraviny .
" Nedostatek obilí v Číně znamená , že je ho nedostatek všude , " prohlásil Lester Brown z World Watch Institute při diskusi ke snižujícím se světovým potravinovým zásobám .
Produkce potravin prý již naráží na své hranice .
Kuplířské gangy unášejí české nezletilé dívky obvykle jen omylem , tvrdí policista
Praha -
Většina dívek , které padnou do rukou kuplířských a pasáckých gangů a jsou nuceny k prostituci , se stává oběťmi vlastní naivity .
Snadno se totiž nechají " sbalit " atraktivně a bohatě vypadajícími romskými " naháněči " , kteří se vydávají za Italy nebo Araby .
LN to řekl Lubomír Fiala z kriminální služby pražské policejní správy .
Podle něj jen v mizivém procentu případů odvlečou členové organizovaných skupin dívku násilím , nicméně se to stává .
Nejvýraznější podíl na obchodech s " bílým masem " u nás mají romské rodinné gangy .
Nejznámější z pražských skupin operují v blízkosti Wilsonova nádraží , na Václavském náměstí , soustřeďují se na diskotékách a v barech v centru města .
Tam zvou své potenciální oběti na skleničku , posléze také do " vilky na kraji města " .
Místo příjemně stráveného večera je však většinou čeká krátký pobyt v provizorních " sběrných " bytech , později cesta do severních Čech , případně dál do Německa .
Gangy si mezi sebou dívky prodávají za ceny od několika set korun do několika tisíc marek .
Mnohé z těch , jež skončí u romských pasáků , drží na silnici strach .
V 99 procentech případů jsou nejprve znásilněny , za každý prohřešek a vzpurnost bity .
Pasáci si je pečlivě hlídají .
Jen málokterá z dívek , kterým se podaří utéci zpátky do Prahy , je právě ze strachu ochotna před policií vypovídat .
Kriminalista však podle svých slov nepamatuje případ , kdy by se gangy skutečně mstily .
Tam , kde byly dívky ochotné promluvit , skončili většinou " obchodníci " za mřížemi .
Věk dívek , o které mají překupníci zájem , se pohybuje přibližně mezi šestnácti a dvaceti lety .
" Jen málokdy unesou nezletilé děvče .
Když se něco takového stane , je to obvykle omylem .
Mají strach , protože kolem těchto případů se vždy rozpoutá obrovská mašinérie , " uvedl L . Fiala .
Jen za loňský rok uzavřeli pražští kriminalisté 54 případů souvisejících právě s kuplířstvím .
V roce 1993 jich bylo devatenáct .
Stát chce zamezit oběhu nebezpečných chemických látek
Praha -
Povinně registrovat a označovat by se od 1 . července 1996 měly všechny vyráběné nebo dovážené nebezpečné chemické látky a přípravky .
Uvádí se to ve vládní předloze zásad příslušného zákona , kterou obdrželi poslanci parlamentu .
Cílem navrhovaného opatření je zamezit nekontrolovanému uvádění nebezpečných chemikálií do oběhu , aniž by o jejich vlastnostech a možných škodlivých účincích existovaly dostatečné informace .
Registraci bude mít na starosti ministerstvo zdravotnictví , jemuž bude každý výrobce i dovozce povinen poskytnout údaje o dotyčné látce .
Ke zvýšení informovanosti by měly přispět i obaly vybavené etiketami uvádějícími stupeň nebezpečnosti a způsob likvidace chemikálie .
Zákon se má týkat mj . jedů , žíravin , karcinogenů , mutagenů a dráždivých , senzibilujících , explozivních , extrémně hořlavých a toxických látek , na něž se dosud nevztahují zvláštní předpisy ( léčiva , krmiva , hnojiva , výbušniny , potraviny , tabákové a kosmetické výrobky ) .
Údaje z registru má mít ministerstvo zdravotnictví možnost poskytovat orgánům státní správy a fyzickým a právnickým osobám , pokud o to požádají a pokud se nejedná o součást obchodního tajemství .
Za tajemství se však nepovažují informace týkající se bezpečnosti chemikálií .
Dozor nad dodržováním zákona mají mít vedle ministerstva i orgány hygienické služby .
Za neregistrovanou výrobu a dovoz má hrozit pokuta až 3 milióny korun , za porušení oznamovací povinnosti až 1 milión .
Soud potvrdil Zifčákovu vinu
Praha -
Senát Vrchního soudu v Praze včera zamítl odvolání bývalého důstojníka StB Zifčáka a potvrdil tak rozsudek Krajského soudu v Českých Budějovicích , který jej loni odsoudil za trestný čin zneužití pravomoci veřejného činitele k 18 měsícům vězení .
Podle předsedy senátu Veverky Zifčák překročil a zneužil svou pravomoc tím , že z vlastní iniciativy používal mezi studenty metodu policejní provokace .
Zifčákovi spolupracovníci totiž před soudem vypověděli , že úkolem Zifčáka bylo dostat se do nezávislých studentských iniciativ , ale v žádném případě neměl dělat nic , co by vedlo k jeho dominantnímu postavení ve skupině ani neměl studenty k ničemu provokovat .
" Podle mého přesvědčení se jedná o politický proces , protože já jsem byl poslední v řadě a nikdo z mých nadřízených nebyl potrestán , " řekl Zifčák novinářům .
Proti rozhodnutí Vrchního soudu neexistuje opravný prostředek .
Veřejnoprávní televize a rozhlas zahájily kampaň proti neplatičům poplatků
Praha -
Mohutnou kampaň zaměřenou na neplatiče rozhlasových a televizních poplatků zahájili včera společnou tiskovou konferencí generální ředitelé Českého rozhlasu a České televize Vlastimil Ježek a Ivo Mathé .
Kampaň , jejímž cílem je zvýšit platební morálku majitelů přijímačů , má vyvrcholit počátkem dubna , kdy nabude účinnosti zákon o rozhlasových a televizních poplatcích .
Ježek i Mathé společně ocenili , že povinnost majitelů přijímačů platit poplatky určené veřejnoprávním provozovatelům ( 25 korun měsíčně za rozhlasový a 50 korun za televizní přijímač ) bude konečně stanovena zákonem a nikoli dosavadní soustavou vyhlášek .
" Neplatič si nyní musí uvědomit , že porušuje zákon se všemi důsledky , " řekl ředitel Ježek .
Podle něj nelze věc stavět jako otázku dobrých nervů neplatičů , i když nový zákon neumožňuje přímou kontrolu domácností .
" Není to jako jízda v metru , kde si může někdo spočítat , že se vyplatí riskovat občasnou pokutu , než řádně platit jízdné , " prohlásil Ježek .
Neplatič by podle něj totiž musel unikat postihu 16.5 roku .
Teprve pak by ušetřené poplatky vydaly na pokutu .
Ta od dubna neplatiče přijde na 5 tisíc korun u nepřihlášeného rádia a 10 tisíc u televize .
Podle Mathého lze počet neplatičů odhadnout přibližně na desetinu majitelů přijímačů .
Těch je v ČR přibližně 4 milióny .
" U právnických osob je však kázeň mnohem nižší , z celkového odhadovaného počtu více než tři čtvrtě miliónu podnikatelských subjektů , používajících přijímač , nám poplatky platí jen 73 tisíc , " postěžoval si ředitel Mathé .
Oba ředitelé kritizovali , že zákon nepočítá s indexací poplatků ( jejich pravidelným zvyšováním ve vazbě na inflaci ) .
Zvýšit se tedy mohou pouze změnou zákona .
Radotínská Janka zvýšila zisk
Praha -
S hrubým ziskem 33 miliónů Kč skončila loňské hospodaření radotínská vzduchotechnická firma Janka , když ještě loni zaznamenala ztrátu 121 miliónů Kč .
Včera to řekl vedoucí marketingu Janky Marek Vodička .
Obrat zvedla Janka v roce 1994 o 40 procent na 356 mil . Kč ve srovnání s 254 mil . v roce 1993 .
Janka poskytuje na své výrobky záruční lhůtu 36 měsíců .
Kolem 40 % produkce exportuje .
Výrobní program Janky je možno rozdělit na klimajednotky , ventilátory , výměníky tepla a průmyslové chladiče .
Galerie světových ekonomů : James Buchanan ( 22 )
Američan James Buchanan je jedním z nejvýznamnějších ekonomů současnosti .
Nobelovu cenu za ekonomii obdržel v roce 1986 .
Byla mu udělena za " rozvoj smluvních a konstitučních základů teorie ekonomického a politického rozhodování " .
Této problematice se J . Buchanan věnoval celý svůj život a dosažené výsledky z něj učinily průkopníka a vedoucí osobnost v nové oblasti výzkumu .
Ta je nyní všeobecně označována jako teorie veřejné volby nebo také nová politická ekonomie .
James Buchanan se narodil 3 . října 1919 ve státě Tennessee .
Po ukončení Middle Tennessee State College v r . 1940 pokračoval ve studiu na univerzitě v Tennessee , kde roku 1941 získal hodnost magistra .
Hodnosti doktora dosáhl v r . 1948 na univerzitě v Chicagu .
Po ukončení vysokoškolských studií se věnoval pedagogické činnosti .
Nejprve působil na univerzitě ve Virginii , poté krátce na univerzitě v Los Angeles .
Na dalších patnáct let se znovu do Virginie vrátil , tentokrát však na Polytechnický institut .
V současné době je generálním ředitelem Center for Study of Public Choice a profesorem Harris University , Georg Mason University ve Fairfaxe , stát Virginia .
Univerzitní prostředí a kontakty s kolegy a se studenty vytvořily J . Buchananovi příznivé podmínky nejen pro vlastní vědecký výzkum , ale i pro tvůrčí diskuse , které vedly k obohacování a korekci jeho vlastních poznatků .
Na úvod své přednášky při přebírání Nobelovy ceny neopomněl J . Buchanan vzpomenout velkého švédského vědce K . Wicksella , jehož vědecké dílo - jak řekl - významně ovlivnilo jeho myšlení .
Uvedl , že mnohé z jeho příspěvků , zvláště z politické ekonomie a fiskální teorie , je možno charakterizovat jako rozmanitá opakování , rozpracování a rozšiřování wicksellovských témat .
Byl to tedy právě K . Wicksell , který v podstatě svým příkladem předurčil , že J . Buchanan si teorii veřejné volby zvolil za své životní téma .
J . Buchanan tuto oblast ekonomické teorie rozšířil mnoha způsoby .
Prvním jeho příspěvkem do teorie veřejné volby , který je pravděpodobně mimo akademický svět nejznámější , je rozšíření a užití tradiční ekonomické mikroteorie na zkoumání politického systému , státní správy a zájmových organizací .
Hlavním cílem rozšíření ekonomické teorie na tyto oblasti , tradičně zkoumané jinými společenskými vědami , byl záměr analyzovat , jak skutečně fungují různé složky politického systému .
( Na rozdíl od normativní teorie , popisující , jak by fungovat měly . )
Stejní jednotlivci , kteří jako členové domácností a firem jednají hlavně ve svém vlastním zájmu a snaží se zvyšovat svůj užitek nebo zisky , jsou zároveň členy politického systému a nelze spoléhat na to , že by zde tito lidé jednali ve službách obecného zájmu .
Rozvoj teorie veřejné volby je slibným krokem směrem k obecnější ekonomické teorii , která obsahuje všechny důležité prvky moderních smíšených ekonomik .
Významným výsledkem vědeckého bádání je vznik teorie , která odvozuje chování různých politických a správních organizací ze zájmů jejich členů .
Druhým příspěvkem teorie veřejné volby , která jako obecnější teorie způsobila změnu v názoru ekonomů na tvorbu , podmínky a praktickou aplikaci hospodářské politiky , je snazší vysvětlení množství politických jevů , např . vznik velkých rozpočtových deficitů , kde všechny ekonomické zisky spotřebovává současná generace , zatímco většinu nákladů ponese generace budoucí , jejíž část zatím nemá hlasovací právo a nerozhoduje o současnosti .
Důležitým závěrem tohoto úseku výzkumu je , že pokusy o korekci narušené ekonomické koordinace neboli " selhání trhu " politickými a administrativními prostředky by mohly namísto toho vést k novému a možná stejně závažnému " politickému selhání " .
Třetí oblast teorie veřejné volby , k níž J . Buchanan přispěl nejvýznamněji , se týká základů ekonomického a politického rozhodování .
Již v r . 1949 začal analyzovat možnosti tvorby veřejných výdajů a daňových rozhodnutí na základě jednomyslnosti .
Koncepce dobrovolné směny mezi dvěma osobami může být zobecněna a rozšířena na společenskou smlouvu , při níž nikdo netratí .
Tento smluvní přístup k problematice fungování státu poté J . Buchanan rozvinul do konstituční ekonomické teorie , v níž optimální rozhodovací pravidlo je určeno vážením vysokých rozhodovacích nákladů jednomyslnosti proti ztrátám , které různé osoby pocítí , když se nároky na jednomyslnost sníží .
Důležitou otázkou je projekt konstituční smlouvy a systému řízení společnosti , který by zajistil rovnováhu mezi donucením , jež je nutné k ochraně občanů proti vnějším a vnitřním hrozbám a nejistotě , a rizikem , že donucovací pravomoci státu budou zneužity zvláštními zájmovými skupinami .
Tento výzkum vedl J . Buchanana k hlubokému porozumění důležitostí systému společenských pravidel a norem .
Dalším důsledkem tohoto výzkumu je společenská teorie , která nejen že integruje politické a ekonomické rozhodování , ale obsahuje také důležité části právního systému řízení .
V průběhu svého života vydal J . Buchanan celou řadu knižních publikací , v nichž shrnul výsledky jednotlivých etap svého vědeckého bádání v oblasti teorie veřejné volby .
Jeho přínos pro rozvoj ekonomické vědy byl také oceněn čestnou cenou Franka Seidmana ( 1984 ) , udělením čestných doktorátů univerzity v Zürichu a Giessenu a čestným členstvím v Americké ekonomické asociaci .
Pět miliard ve zboží ?
PRAHA -
Od počátku prosince , kdy bylo jasné , že Sovětský svaz nebude existovat , vedeme jednání s jednotlivými republikami - uvedl poradce federálního ministra financí Zdeněk Rachač a vysvětlil : chceme , aby naše pohledávky byly spláceny zbožím , protože víme , že je nebudou moci zaplatit v penězích .
Celkové pohledávky Československa v bývalém Sovětském svazu činí asi 5 miliard dolarů .
Ruská federace , Ukrajina a Bělorusko slíbily , že splatí dluhy , které na ně připadnou .
Dohoda o rozdělení celkové zadluženosti bývalého Sovětského svazu však ještě není uzavřena .
Jednání s Ruskou federací vede rovněž Mezinárodní měnový fond a Světová banka .
Podle Z . Rachače by bylo možno dosáhnout toho , že tyto instituce převezmou určité záruky za splácení sovětské zadluženosti .
Z úvěrů , které poskytnou , by ji mohly uhrazovat .
Chystá se Inteco - Arbien
BRNO ( jak ) -
Přípravy 10 . mezinárodní výstavy zařízení pro obchod , hotely a veřejné stravování INTECO a mezinárodní expozice aranžérských prvků , materiálů a zařízení ARBIEN , které se uskuteční od 12 . do 16 . února , jsou v plném proudu .
Kvalita obou připravovaných akcí je garantována účastí řady známých firem - ze zahraničních např . Wanzl ( manipulační technika a členění prostoru v obchodech ) , Frigomac ( chladicí zařízení ) , Laska ( velkokuchyně ) , Berkel ( váhy ) , z domácích pak OZAP , Družstevní zásobovací podnik Praha , Alba Hořovice , Frigela Kolín , Merkuria atd .
Podle sdělení vedoucího tiskového střediska BVV dr . Václava Svobody mají firmy , které se ještě chtějí zúčastnit jako vystavovatelé , nejvyšší čas se přihlásit .
Výkonný výbor Slovenského svazu PTP oznamuje , že došlo k výměně členů i sekretáře slovenského výboru .
Novým sekretářem Slovenského svazu PTP byl zvolen ing . Pavel Žilinek .
Nový odznak pro příslušníky služby kriminální policie České republiky , kterým se prokazují při služebních zákrocích , nabývá platnosti 1 . ledna .
Je oválného tvaru , evidenční číslo a nápis Kriminální policie jsou zvýrazněny černou barvou .
Státní znak České republiky je barevný .
Primátor obchvat bere
PLZEŇ -
Rozhodnutí vlády ČR o trase dálničního obchvatu Plzně , která by měla vést tunelem mezi příměstskými čtvrtěmi Černice a Bručná , vyvolalo rozdílné ohlasy .
Proti schválené trase jsou zejména obyvatelé Černic a Bručné , jejichž stanovisko podpořilo už při veřejně správním projednávání obchvatu jak zastupitelstvo města Plzně , tak Úřad městského obvodu Plzeň 2 .
Primátor města Plzně Zdeněk Mraček včera uvedl , že respektuje stanovisko zastupitelstva , které navrhovalo jinou variantu , ale osobně se mu trasa schválená vládou líbí .
Za hlavní považuje , že se konečně přijalo nějaké rozhodnutí a že se začne něco dělat , aby se Plzeň zbavila enormní ekologické zátěže způsobené dopravou vedenou středem města .
Vlaky , vláčky . . .
BRNO ( luč ) -
Klub železničních modelářů a Lokomotiva Studio uspořádali v budově ČSD na Kounicově ulici výstavu s názvem Vlaky , vláčky , kolejiště .
Návštěvníci si mohou prohlédnout modely vagónů , pivovarských vozů , lokomotiv z materiálů různého druhu - papíru , měděného plechu , plastů i kovu .
Nejcennějším exponátem je velké kolejiště , které začalo vznikat už v roce 1957 a mnozí ho už mohli vidět v Technickém muzeu u příležitosti stopadesátého výročí železnice .
Výstava bude otevřena každý den do 30 . prosince a nebude poslední - modeláři podobné akce plánují i do budoucna .
BANGLADÉŠ -
BARMA
Horké hranice
DHÁKA -
Bangladéšské letectvo a námořnictvo bylo včera uvedeno do pohotovosti a některé vesnice u hranic s Barmou byly evakuovány , protože Barma opevňuje své hranice .
Pohotovost je reakcí Bangladéše na mlčení Rangúnu ohledně dháckého návrhu začít jednat o uvolnění napětí na hranicích .
Minulou sobotu jednotky barmské armády vnikly na bangladéšské území a zaútočily na pohraniční stanoviště .
Při přestřelce byl zabit bangladéšský pohraničník a asi 20 dalších bylo zraněno .
Bangladéšské pozemní síly jsou v pohotovosti již od úterý .
Podle zpráv bangladéšské rozvědky přesunula Barma k hranicím 25000 vojáků a buduje tam zákopy .
ÚSTUPEK ARMÉNIE
Stačí autonomie
MOSKVA -
Arménie hodlá upustit od požadavku na připojení Náhorního Karabachu , arménské enklávy v Ázerbájdžánu , k vlastnímu území .
Prohlásil to v Jerevanu arménský prezident Levon Ter - Petrosjan .
Řekl , že obyvatelstvo Karabachu by se spokojilo i se statusem , který je přiznáván autonomním oblastem v Ruské federaci .
Náhorní Karabach ve čtvrtek opustily poslední jednotky vojsk někdejšího svazového ministerstva vnitra .
Představitelé Karabachu dali najevo rozpaky nad odsunem " svazových " vojáků a vyjadřují obavy , že jejich oblast se stane terčem soustředěného náporu ázerbájdžánských bojových skupin .
Podle nezávislých zdrojů pokračují v karabašském správním středisku Stěpanakertu i v dalších místech Náhorního Karabachu časté přestřelky .
Rekordní teploty dne 28 . prosince ( od r . 1775 v pražském Klementinu ) : Nejvyšší teplota 13.6 st . C v roce 1839 , nejnižší teplota minus 23.8 st . C v roce 1799 .
Dlouhodobý teplotní normál je minus 0.5 st . C .
Rekordní teploty 29 . prosince : max . 14.2 st . v roce 1974 , min . 26.2 v roce 1799 , normál je -0.6 st . C .
Přibyl ve vzduchu
Ani poslední jednání mezi manažerem pražské Slavie V . Ježkem a fotbalovými funkcionáři Olomouce nerozhodlo o budoucím angažmá brankáře Luboše Přibyla ( hráč Slavie , který je na hostování v Olomouci a chce tu zůstat ) .
Olomoucký sekretář Jiří Kubíček však nezoufá : " My máme v otázce brankářů jasno - ve výhledu je Rus Prudnikov , Vahala z Dunajské Stredy , Bubeníka máme na hostování ve Slušovicích , v záloze je i mladík Vaniak . . .
Pokud by vyšel přestup Přibyla , bereme to jako vylepšení .
Se Slavií jsme nyní velcí konkurenti , o to jsou jednání komplikovanější , ale pomalu se začíná vyjasňovat .
Blížíme se ke kompromisu a do Silvestra bude znám výsledek . "
( šv )
ZARÁŽEJÍCÍ , ALE I POCHOPITELNÉ VÍTĚZSTVÍ HOKEJISTŮ HC BRNA
Suverénní Motor
PRAHA ( pk ) -
Dva dny před vánocemi skončilo první dějství naší druhé nejvyšší hokejové soutěže - I . NHL ČR .
Po 26 kolech se tabulka rozdělila na dvě části - prvních osm mužstev bude hrát dvoukolově každý s každým finálovou skupinu , přičemž družstva začínají bez bodů i skóre získaných v základní části .
Družstvo , které vyhraje finálovou část , se stává Přeborníkem ČR a postupuje do kvalifikace o postup do I . celostátní hokejové ligy .
Družstva , která skončila na 9 . - 14 . místě , hrají dvoukolově každý s každým o udržení v soutěži , ze které sestoupí poslední dva celky .
Na rozdíl od finálové skupiny hrají týmy s body a skóre získanými v základní části .
A s jakými ambicemi budou vstupovat jednotlivá mužstva do druhé části soutěže ?
Roli jednoznačného favorita převzal exligový Motor , který se usadil na čele soutěže po šestém kole a z vedoucího místa ho již nikdo nesesadil .
Naopak svůj náskok neustále zvyšoval před druhým Hradcem na konečných jedenáct bodů .
Oproti loňskému roku , kdy kraloval Zetor , získali Jihočeši 46 bodů , tedy o jeden více než Moravané , při stejném počtu tří proher .
Ta poslední ve 26 . kole s HC Brno z konce tabulky byla však zarážející , ale při nutnosti získat co nejvíce bodů pro udržení , jak je výše uvedeno , snad pochopitelná .
Hradec Králové stejně jako Opava hrají tradičně o čelo tabulky již několik let .
Překvapením je čtvrtá příčka Sokolova , jenž loni hrál pouze ve skupině o udržení .
Pátá Slavia Praha měla impozantní vstup do soutěže , prvních pět kol vedla a podařil se jí husarský kousek v podobě vítězství na ledě Motoru .
Potom však její hra sklouzla do průměru , začala inkasovat hodně branek a skončila jako jediná z elitní osmy s pasivním skóre !
Šestý skončil Třinec , jehož slabinou bylo proměňování přesilovek - pouze 7 , což je nejméně ze všech celků .
Sedmá příčka znamená pro hodonínské hráče satisfakci za loňský rok , kdy jako nováček skončili těsně před branami finálové skupiny .
Osmé místo zajišťující účast v bojích nejlepších vybojovali nakonec táborští vojáci , mužstvo , které oproti loňskému druhému místu potkalo největší pád .
S účastí ve finálové skupině dlouho koketoval sympatický nováček ze Vsetína , avšak série proher v posledních zápasech odsoudila tento celek bojovat pouze ve skupině o udržení , do které však vstupuje s nejvyšším počtem získaných bodů .
Mužstva HC Brno , Mladé Boleslavi , Karviné i Písku mají s boji o záchranu vesměs letité zkušenosti , takže role Milevska krčícího se na posledním místě s pouhými sedmi body je opravdu na pováženou .
Z celkového počtu 181 zápasů ( utkání Opava - Hodonín zůstalo nesehrané ) zvítězili domácí 99 krát , 23 krát se rozešli soupeři smírně a 59 krát vyhráli hosté .
Celkem padlo 1420 branek v poměru 818 : 602 , což znamená průměr 7.8 gólu na zápas .
Bylo uděleno 1674 dvouminutových trestů , 23 pětiminutových , 40 desetiminutových a 13 hráčů šlo předčasně pod sprchy .
Zápasy zhlédlo 207540 diváků , což značí průměr 1147 na zápas .
Tabulku střelců vedou s 20 góly českobudějovický Horák a opavský Vimmer .
HAVLOVO POKOUŠENÍ V DIVADLE NA ZÁBRADLÍ
Ďábelské tango
POKOUŠENÍ mělo světovou premiéru 23 . 5 . 1986 ve vídeňském Akademietheateru - stejně jako většina her , které VÁCLAV HAVEL napsal v sedmdesátých a osmdesátých letech .
Premiéře Pokoušení v " domovském " Divadle Na zábradlí předcházela nejen úspěšná inscenace Havlova Larga desolata na této scéně , ale i spory v divadle , které uvedení Pokoušení v režii JANA GROSSMANA značně zpozdily .
Pokoušení je variací na faustovské téma - dr . Foustka pracuje ve vědeckém ústavu , jenž bojuje proti " nevědeckým " směrům , magii , mystice apod . , ale sám se snaží tajné nauky poznat .
Přitom se zaplete do intrik mefistofelovské postavy - Fistuly , jenž o sobě prohlašuje , že je znalcem zakázaných věd , ale ve skutečnosti . . .
Foustka se stává tragickou obětí víry v sílu vlastní inteligence , kterou považuje za dostatečnou záruku , že se naoko poddá , ale přitom si podrží svou čest i nezávislost .
Nakonec však dospívá do situace , kterou pojmenovala ve svých hrách z osmdesátých let ( Princezna T . a Báj ) i Daniela Fischerová : " Ďábel nikdy nekupuje polovinu duše " .
Foustka ( Ondřej Pavelka ) hledá sám sebe , odvahu být sebou ve světě , kde ho deptá nesmyslná práce v ústavu , mechanické opakování rituálu předstírané žárlivosti a hádky s milenkou Vilmou .
Z rozpačitého , zakřiknutého vědce se vypracuje v suverénního lháře , ale - narozdíl od Hugo Pludka , hrdiny Havlovy Zahradní slavnosti ( premiéra 1963 ) - se Foustka nestává součástí systému .
V této osobní vzpouře vsadil na rozum , avšak ten ho zklame - ztrácí milenku , je příčinou zničení Markéty ;
domnívá se , že bojuje proti zlu , které stojí mimo něj , a ve skutečnosti probudil zlo v sobě tím , že si zadal s " ďáblem " .
Ilja Racek je v roli Fistuly provokativně ďábelsky hravý - žongluje mezi realitou a mystifikací .
Dovedně nahazuje návnadu iluzí o moci bezmocných , dráždí lidskou pýchu .
Teatrálně předvádí kouzla s ohněm , vemlouvavě lichotí Foustkově inteligenci a ve chvíli , kdy Foustka stojí ve sloupu světla a pronáší svou řeč o tom , jak mistrovsky si bude pohrávat s vedením ústavu , se Fistula ohlédne přes rameno a v očích mu doutná plamínek uspokojení nad svým vítězstvím - ano , ještě chvíli ponechá Foustku v jeho omylu , než si vychutná jeho definitivní porážku .
Primář Jiří Ornest se ukrývá pod maskou blba - avšak narozdíl od jeho zástupce ( Vlastimil Bedrna ) , jenž nemá na víc než na snaživé kopírování primářova stylu , postřehneme u něj za všemi rozvláčnými a nesmyslnými proslovy pronášenými s přeslazeným až mazlivým přízvukem rysy opravdového šéfa , který řídí něco mnohem nebezpečnějšího , než je obskurní ústav .
Vilma ( Zuzana Geislerová ) představuje všednodenní průměr vědkyně pohybující se ve světě zubařů , nákupů a drobných milostných úniků od reality ; průměr , který se vzepře toliko v rámci hodnot svého malého světa .
Markéta ( Miroslava Pleštilová ) je - podobně jako Markéta v Largu a Renata v Asanaci - mladou nezkušenou dívkou , která se ocitá se svými čistými ideály v systému , jenž funguje na zvrácených hodnotách , a zákonitě je mu obětována .
Jan Grossman stvořil inscenaci , v níž má každá " věc " své místo .
( Možná , že tato " akurátnost " je příčinou jistého chladu , který z Pokoušení čiší . )
Herecké výkony přesně propracované do nejmenších detailů ( např . Neuwirthův - Miloš Mejzlík - zápas se židlemi ; škoda jen hlasové indispozice Vladimíra Marka v roli Kotrlého při druhé premiéře ) , kostýmy ( Irena Greifová ) důmyslně variující černou , bílou a červenou barvu , scéna ( Ivo Žídek ) , jejíž šikmá podlaha a strop ( s faustovským otvorem ) připomínají svírající se past , světla i hudba - vracející se motiv tanga , které dává rytmus celé inscenaci .
Stejně jako se v Pokoušení Havel vrací k některým motivům Zahradní slavnosti ( a nejen v obrazech ústavních slavností ) , použil Grossman zvuk odkapávající vody pro obrazy v ústavu ( cituje tak vlastní režii Havlova Vyrozumění z r . 1965 ) .
Po Grossmanových triumfech s Donem Juanem a Largem desolatem bylo Pokoušení - i vzhledem k okolnostem , které vznik inscenace v DNz provázely - očekáváno se zájmem až nadměrným .
Převážně nová herecká sestava ( v rolích Vilmy a Primáře se v lednu představí ještě Ivana Chýlková a Pavel Landovský ) prokázala hned napoprvé ( což nebývá obvyklé - připomeňme si problémy staro - nových souborů ) svou životaschopnost .
A představení samotné ?
To mohlo zklamat diváky , kteří očekávali nové Largo a prahli po senzačním zážitku .
Senzace se nekonala , laťka se sice výše neposunula , ale ani nebyla shozena . . .
V českém divadle přibylo jedno dobré představení , které je příslibem pro začátek nové éry Divadla Na zábradlí .
ZDENĚK A .
TICHÝ
JADERNÁ HROZBA NA BLÍZKÉM VÝCHODĚ
Pojízdný Černobyl
Před rokem začali obyvatelé Izraele připravovat své byty na možnost chemické a biologické války , ke které naštěstí nedošlo .
Nikdo dodnes neví , zdali zejména okna , plynové masky a injekční stříkačky s atropinem skutečně zachránily většinu obyvatelstva .
Na rok 1992 není podle vojenských expertů " plánována " žádná válka , ale obyvatelé Izraele byli zcela nesentimentálně upozorněni na skutečnost , že válka příštího desetiletí může být válkou jadernou .
Obavy izraelských generálů a stratégů byly vyvolány několika událostmi posledních týdnů , které se soustředily na téměř mystický pohyb tmavohnědého kufříku se sovětskými kódy k jaderným raketám a na jaderné úsilí arabských států .
I nedávné volby v Alžírsku patří do tohoto společenství .
Na území dnešního Společenství nezávislých států jsou rozmístěny ve čtyřech republikách tisíce jaderných hlavic .
Rozpory mezi republikami a velký hlad třetího světa po jaderných zbraních nabízí ruským , ukrajinským , běloruským a kazašské atomové odborníky před možnost exportu svých vědomostí .
" Pojízdný Černobyl " - titulek jednoho zdejšího komentátora .
Všichni si ještě pamatujeme , jak Spojené státy a Sovětský svaz nepromarnily po II . světové válce ani vteřinu a importovaly všechny vědce německého raketového výzkumu .
Sovětský svaz byl jedním z největších světových středisek jaderného výzkumu , jehož rozpad uvolnil striktní pravidla hry hlídání státních tajemství a tisíce vědců , inženýrů a konstruktérů se budou setkávat s lákavými nabídkami toho třetího světa , který disponuje nesrovnatelnými finančními možnostmi .
Hovoří se o statisícových platech v dolarech , o vilách a luxusu , kterému ani jedna z nových republik Společenství není schopna konkurovat .
Chaim Assa , izraelský odborník pro strategické analýzy předpovídá , že bývalí sovětští odborníci zřejmě dorazí i na Blízký východ , zejména do Íránu , Iráku a Libye .
Izraelské vojenské vedení , ministr obrany a přední generálové berou varování předních stratégů vážně a připravují na příští desetiletí komplexní program obrany proti jadernému nebezpečí .
Izrael nikdy oficiálně nepřiznal , že jaderné zbraně vlastní , ale také nikdy tuto skutečnost nepopřel .
Izraelská zpravodajská služba se nyní soustřeďuje zejména na monitorování sovětských nukleárních zbraní a na možný vývoz sovětských expertů a vědomostí .
V rozhovoru pro vojenský týdeník " Be Machane " prohlásil šéf izraelské zpravodajské služby Oren Šachor , že " není vyloučeno , že arabské státy vyrobí atomovou bombu bez vědomí Izraele .
Je skutečností , že v Iráku byly věci , o kterých jsme nevěděli , a tato situace se může opakovat .
Blízký východ prochází etapou atomového zbrojení , většina arabských států buduje technologické a vědecké základy jaderných programů a Írán , Irák a Alžír se snaží dosáhnout v příštím desetiletí úroveň Pákistánu , který je prozatím jedinou muslimskou zemí , která vlastní tento potenciál . "
Izraelské a americké zpravodajské služby odhadují , že během pěti až deseti let se drasticky změní jaderná rovnováha na Blízkém východě .
Írán , Irák , Sýrie , Egypt , Saúdská Arábie - a do tohoto muslimského klubu je dnes třeba počítat i Kazachstán - intenzívně pracují na budování vlastního jaderného potenciálu .
Tato skutečnost Izrael nutí uvažovat o usilovném vývoji všech prostředků jak aktivní , tak pasivní obrany .
Izrael patří mezi státy s nejvyvinutějším systémem civilní obrany .
Všechny domy musí být stavěny s kryty , ale dosud pouze proti konvenčnímu útoku .
Dimenze jaderného útoku a obrana proti němu patří do zcela jiné kategorie jak lidské , tak finanční .
Vývoj těchto moderních technologií trvá léta a ačkoliv to zní makabrálně , je těžké vyzkoušet , nakolik jsou efektivní .
Izraelští politikové by tedy měli soustředit stejnou energii na proces , který snad je o něco méně riskantní : mírové dohody s arabskými státy .
" Dnes ještě může Izrael vyjednat podmínky z pozice síly a s plnou podporou Spojených států , " píše komentátor deníku Jediot Achronot Ben Išai .
" Jestliže budou v budoucnosti arabské státy vlastnit jaderný potenciál , bude jejich ochota ke kompromisu podstatně menší , ne - li nulová " .
TATIANA HOFFMANOVÁ , Jeruzalém
Kdo je kdo ?
Pro nás neobvykle rychle vychází dvousvazková stejnojmenná informativní příručka obsahující kolem 5000 hesel osob Čech , Moravy a Slezska .
Postrádáme přirozeně řadu významných jmen , jen namátkou z historie : Václav Kural , Luboš Nový , Rostislav Nový , Vilém Prečan , Oldřich Sládek aj . , z dějin umění : Jaromír Homolka , Jiří Kropáček , Anna Masaryková , Jaromír Zemina ad .
Hesla si v naprosté většině napsali sami vybraní , proto i jejich rozsah a hodnota jsou různé ;
číst si v nich není nezajímavé ( třeba kdo koho si váží , v osobních zájmech najdeme přátele piva a alkoholu , ale nikdo se nepřizná k tomu , že má rád holky ) .
Dobově příznačná je rubrika politická orientace a průběh zaměstnání ;
mnoho osob podrobně vypisuje , jak je minulý režim pronásledoval ( jak je sledovala StB , nemohli to , či ono ) , ale jiní to cudně zamlčují .
Musíme však být spravedliví , jsou i takoví , kteří se přiznávají ke KSČ a uvádějí i výhody z toho plynoucí .
Dobré je , že nechybějí osoby , které musely po listopadu odejít ze scény .
Pozorný čtenář najde v knize ještě další zajímavé i zábavné údaje .
JOSEF HANZAL
Federalisté v Brně
BRNO ( mlp ) -
Náměstek brněnského primátora L . Zahradníček se včera setkal se třiceti členy hnutí Mladých evropských federalistů ( JEF ) , kteří patří k účastníkům zimního diskusního semináře v Chlébském u Brna .
Pořadatele i účastníky semináře alespoň na dálku pozdravil také prezident ČSFR Václav Havel .
PRO SPOKOJENÝ PRŮBĚH novoročních svátků udělala moskevská žena , co bylo v jejích silách : z trhu nese v pravé ruce husu pro celou rodinu ( za 120 rublů ) a v levé plyšového psa pro děti ( 600 rublů ) .
Telefoto ČSTK / AP
Magická skříňka
Na konci starého a na začátku nového roku si stále stejně starý nový člověk připadá vykořeněný a unavený .
Kde sebrat další energii a rozhlédnout se kolem sebe ?
Nabízím návod k prvnímu kroku : vejít do magické skříňky .
Prostor " za zrcadlem " se nachází v domě , který je starší než Lewis Carroll .
V Diezenhoferově domě z r . 1725 v Praze na Smíchově sídlil úřad Národní fronty , ale i galerie D .
Nyní je předmětem konkursu a za komerčními zájemci zůstávají donkichotští zastánci kultury Nadace pro zdraví a Spolek umělců Prahy 5 .
Zatím ( do 6 . ledna ) je možné načerpat tady sílu z kouzelné skříňky v prvním patře .
Práce osmi výtvarníků nejsou spekulací pro tuto chvíli , ani se však nesnaží vzbudit dojem definitivních děl .
Jednotlivá místa a záchytné body magického prostoru označil Viktor Pivovarov ( foto č . 1 ) , obydlil je Vladimír Merta , významné předměty dodala Margita Titlová ( foto č . 2 ) a intimní oltáře vytvořila Milena Dopitová .
Václav Stratil po důkladném zpracování svého autoportrétu nastavuje zrcadla svým kolegům -
vedle portrétů Tvrdohlavých se mu podařilo vystihnout pravou tvář teoretiků Ševčíkových .
Téměř minimalistickému boxu Jiřího Kovandy sousedí mytizovaný kolorovaný videosvět Radka Pilaře plný prachu 20 . století .
O tom , že v magickém prostoru neplatí trojrozměrnost , přesvědčí diváky Tomáš Ruller se svým Beránkem na půdě ( možná ale někde úplně jinde ) .
Projděte zrcadlem a zkuste odtud pohledět na malichernosti opravdového světa , nebo naopak .
( lin )
Foto Ondřej Němec - LN
Bohaté Československo
Všude je přetopeno .
V kancelářích , v obchodech , v domácnostech .
Mnohdy prý nejde v místnostech regulovat teploty , jindy se ani nepomyslí na to , že by se mělo otočit kolečkem na topení .
A tak si dovolujeme luxus , který nemá ve světě obdoby : otevírají se okna , dveře .
Ani na mysl nepřijde souvislost mezi tímto " teploučkem " a dýmajícími komíny elektráren .
Není náhodou , že v Československu se lidé nedožívají věku , který je v západních zemích běžný .
Tam také energii šetří .
Např . v tolik obdivovaném Německu - v původních západních zemích - se v kancelářích topí na 19 - 20 stupňů , v domácnostech na 20 - 21 stupňů .
V Paříži je teplota v domácnostech ještě nižší , pohybuje se na 18 - 19 stupních .
K jedům , které elektrárny na špatné hnědé uhlí produkují , se přidávají kouře z komínů lokálního vytápění , plyny ze špatně seřízených motorů nákladních i osobních aut , zejména dvoutaktů .
Řidič nákladního auta , které bohatě pouští plyny do okolí , si snad ani neuvědomuje , že ničí zdraví spoluobčanů a svůj život zkracuje .
Dokud nám všem nepřejde do krve potřeba bránit své životní prostředí a tím i své zdraví , budeme dále umírat zbytečně dříve , než je to nutné .
Z dopisu LUBORA VORLA , Praha
Život i politika se mnohdy ubírají jinými cestami , než bychom si přáli a nechtějme zvládnout najednou a hned víc , než na co stačíme .
ALBERT ANDREJSEK , Mladá Boleslav
. . s PETREM HONZLEM , hlavním trenérem čs . lyžařů - běžců
Po úvodních dvou závodech Světového poháru v Kanadě se v dalším díle začátkem ledna v Petrohradě objevil v nominaci i 32 letý Ladislav Švanda .
Co je příčinou tohoto kroku ?
" Švanda splnil kritéria , která vypsal už před sezónou trenér mužů Bohuslav Rázl .
Nejlepší závodník z domácího pelotonu v prvním celostátním klasifikačním závodě v Jablonci měl zajištěnou nominaci na Světový pohár v Petrohradu . "
Má Švanda naději startovat i na olympijských hrách v Albertville ?
" Pokud se umístí v Petrohradě v závodě na 30 kilometrů klasicky do 20 . místa , tak bude startovat i v dalším běhu SP v italském Cogne .
Právě po tomto závodě vzejde návrh nominace na olympijské hry .
Švanda s těmito podmínkami souhlasí , sám uznal , že pokud by dopadl hůře už v Rusku , tak jeho start na olympijských hrách nemá v silné konkurenci význam a bude se dál věnovat dálkovým běhům . "
Jaký program má zbytek čs . reprezentantů , kteří nepojedou do Petrohradu ?
" Hned na Nový rok odjíždějí Korunka , Nyč , Benc a Havrančíková společně s trenérem Rázlem do rakouského Tauplitz , kde budou lyžovat v nadmořské výšce stejné s tou , v jaké jsou olympijské tratě v Les Saises .
Tato čtveřice se přesune přímo z Rakouska do Itálie ke zmíněnému závodu Světového poháru .
Celá závěrečná příprava před olympiádou je směřována do Saisalmu . "
Platné smlouvy ! ?
Arbitrážní komise České a Slovenské federace ledního hokeje ve složení Čech , Vaňko a Paštinský rozhodla na svém zasedání dne 30 . 12 . 1991 , že smlouva hráče Josefa Beránka , uzavřená dne 5 . 1 . 1989 s TJ CHZ Litvínov , a smlouva Martina Ručínského , uzavřená 1 . 9 . 1989 s TJ CHZ Litvínov , jsou uzavřeny dle platného čs . práva , splňují všechny potřebné náležitosti a smluvená ujednání zavazují obě strany každé smlouvy .
Velká policejní loupež
Ten starodávný český zvyk uklízet před vánocemi má něco do sebe .
Ještě že ta paní uklízečka v Holešově chtěla poctivě utřít prach ze samopalů !
Jinak by se na tu ztrátu mohlo přijít až při velkém gruntování na velikonoce , považte !
Vzhledem k nepotvrzeným pověstem o tom , že na holešovském policejním učilišti budou mít příštích šest měsíců pendrekový semestr a na střelné zbraně nedojde , mohlo by se to odhalit až při nácviku slavnostní salvy při pálení čarodějnic !
Tým vyšetřovatelů by pak měl strašně ztíženou práci .
Ani teď to nemá lehké a je třeba mu pomoci .
Měl by především postupovat analogicky a porovnávat .
Nabízí se hned několik případů :
1 / proslulý požár hasičské zbrojnice v Kocourkově
2 / utonutí zkoušeného mistra plavčíka na Podolské plovárně
3 / omyly smutného hrdiny povídek Václava Čtvrtka strážmistra Kuleho , který sám sebe zavřel a loupežníka Rumcajse propustil .
Dovoluji si předložit týmu vyšetřovatelů několik pracovních hypotéz .
a / 20 . prosince se na velitelství holešovské policejní školy dělily třinácté platy a vypukl spor .
Dále vše probíhalo podle známé písně Voskovce a Wericha : " Zatímco se tři strážníci na strážnici hádali , zloději se do strážnice vkrádali . . . "
b / 20 . prosince se na škole konala předvánoční nadílka a zkušení lupiči v přestrojení za Ježíšky odnesli samopaly v nůších
c / Václav Klaus snížil Střední odborné škole FMV na příští rok dotace .
Velení učiliště se proto rozhodlo založit komickou skupinu přitroublých " holešovských strážníků " a nabídnout ji filmovým společnostem .
Byla to vlastně generálka a sledoval ji zástupce 20 th Century Fox .
Musím ovšem přiznat , že naši kriminalisté nezaháleli .
Podařilo se jim v rekordním čase tří dnů zalarmovat pohraniční stanice .
Také poznatek , že pachatelé museli být nejméně dva , svědčí o bystrém úsudku týmu .
Sedmdesát samopalů a dvanáct pistolí by unesl jedině Gustav Frištenský v mistrovské formě .
Kriminalisté , kteří na to přišli , museli být jistě nejméně tři !
A propos , byli - li opravdu zloději dva , nemohli to spáchat například Laurel a Hardy ?
Jaroslav Jírů
Z Bohemie do ČSOB příští týden
Praha ( ip ) -
Žádosti o převedení vkladů z Banky Bohemia do Československé obchodní banky budou pracovníci ČSOB přijímat na pobočkách Banky Bohemia .
Technické podrobnosti celé operace oznámí ČSOB příští týden .
Sdělil to včera její mluvčí M . Tománek .
Podle LN někteří klienti Bohemie požadovali převedení svých účtů z Bohemie do ČSOB již včera .
Jejich postup označil Tománek za předčasný .
Ředitel Pražských pivovarů je stíhán na svobodě pro podvod
Praha ( hop ) -
Předseda představenstva a generální ředitel Pražských pivovarů Stanislav Procházka je stíhán vyšetřovatelem Úřadu vyšetřování hlavního města pro podvod .
Podle našich informací zakoupili zástupci akciové společnosti Pražské pivovary , která sdružuje Staropramen , Branický a Měšťanský pivovar , od Fondu národního majetku více než šedesát tisíc akcií v nominální hodnotě tisíc korun .
Cenné papíry byly zakoupeny údajně pro zaměstnance pivovaru .
Vedení společnosti se je však pokusilo okamžitě prodat po 5000 korunách za kus , čímž by neoprávněně získalo 30 miliónů korun .
Major Pavel Hájek z Úřadu vyšetřování nám řekl , že více se k této cause nedá zatím uvést , protože vyšetřování je teprve na počátku .
Nevyloučil však možnost , že kromě S . Procházky budou obviněny i další zainteresované osoby .
S . Procházka je stíhán na svobodě a včera jsme jej požádali , aby se k celé záležitosti vyjádřil .
" Protestuji , aby se o tak složité právní záležitosti referovalo bez bližší znalosti věci , protože se tím zveřejňují zavádějící informace , které poškozují dobré jméno společnosti .
Představenstvo Pražských pivovarů objednalo v lednu u významné mezinárodní právní firmy prověrku a nezávislé právní stanovisko k postupu vedení podniku v záležitosti nákupu zaměstnaneckých akcií .
Vypracovanou zprávu představenstvo a dozorčí rada projednaly a představenstvo pověřilo generálního ředitele k dalšímu jednání s FNM ve věci převzetí zaměstnaneckých akcií dle schváleného privatizačního projektu . "
Brno chce vydat obligace
Brno ( škr , gap ) -
S pomocí obligací , jejichž zkušební emisi hodlá brněnská radnice vydat letos na podzim , mají být financovány dlouhodobé rozvojové projekty , na které běžný roční rozpočet nestačí .
Jde mimo jiné o rychlodráhu , výstavbu Jižního centra , opravy městských komunikací či rozšíření brněnského letiště .
O koncepci návrhu na vydání městských obligací ( především objemu vydaných akcií a podmínkách jejich splatnosti ) má rozhodnout do konce května Rada města Brna , která vybere i partnera , s jehož pomocí obligace vydá .
Nejvážnějšími kandidáty jsou americké společnosti Merrill Lynch , Salomon Brothers a rakouská Raiffeisen Bank .
Podle náměstka primátora Igora Marši nedosáhne hodnota vydaných obligací sumy , v jejíž výši vydala městské obligace Praha .
Zkušební emise má posloužit spíše k propagaci Brna na světových finančních trzích .
Senátní volby lze stihnout ještě letos
Praha ( haš ) -
Ještě je čas , aby se volby do senátu uskutečnily v letošním roce .
Umožnilo to včerejší rozhodnutí sněmovny zkrátit projednávání vládního návrhu zákona o volbách do parlamentu .
Kdyby se poslanci do včerejšího dne na upuštění od tzv . zásad nedohodli , senátní volby by se už letos konat nemohly .
Vůli urychlit projednávání zákona usnadnila koaliční jednání ve středu a ve čtvrtek , na nichž vládní strany dohodly kompromis , jakým způsobem senátory volit .
ODS prosadila variantu jednomandátových obvodů , zatímco podle zbytku koalice bude senátorem pouze kandidát , který získá přes 50 procent hlasů , a to i formou jejich přičítání od protikandidátů .
Dovozci aut vítají snížení cel
Praha -
Případné schválení návrhu ministra pro hospodářskou soutěž Stanislava Bělehrádka na snížení dovozních cel automobilů by Sdružení dovozců automobilů ( SDA ) uvítalo .
A to přesto , že jim hrozí pokles zájmu potenciálních kupců , kteří budou logicky čekat na nižší ceny dovážených zahraničních vozů .
Představitelé SDA to uvedli na včerejší tiskové konferenci .
" Když se cla sníží , tak v nejnižších kategoriích jsme schopni nabídnout levnější vozy než má Škodovka , " řekl tajemník SDA Zdeněk Lněnička .
" Zatím ale máme špatné zkušenosti s tím , že několikrát se objevilo oznámení o snížení cel .
Pro nás to znamenalo snížení prodeje a ke snížení nakonec nedošlo . "
Automobilka Škoda zvyšuje od pondělka ceny osobních vozů - nejlacinější Favorit v základním provedení bude nyní stát 196700 Kč , což je o 5700 korun více než dosud .
Irák zmírnil přístup k OSN
New York -
Vztahy Iráku a OSN se vyvíjejí " pozitivně " , avšak stále nelze předpovědět , kdy by mohla Rada bezpečnosti začít omezovat nebo rušit sankce proti Iráku .
V New Yorku to prohlásil předseda zvláštní komise pro kontrolu dodržování podmínek příměří s Irákem Rolf Ekeus .
" Pozitivní vývoj " zaznamenal velvyslanec Ekeus ve všech oblastech , zejména však v likvidaci chemických zbraní .
Na rozdíl od dřívějška potvrdil , že irácká vláda plně spolupracuje se zmocněnci OSN a řekl , že jeho komise se na oplátku snaží pracovat velmi rychle , aby zbytečně nezdržovala postup .
USA vyzvaly haitské vojenské vládce , aby do 15 dnů odstoupili nebo opustili zemi , jinak budou čelit dalším přísným sankcím Rady bezpečnosti OSN .
Rudí Khmerové vyslovili požadavek , aby se mírová konference kambodžských frakcí konala na neutrální půdě .
Její uspořádání navrhl král Sihanuk a návrh přijali i Khmerové .
Ředitel městské policie v severomexickém městě Tijuana J . F . Benitez a člen jeho ozbrojeného doprovodu byli ve čtvrtek večer zavražděni neznámými útočníky .
Oznámila to mexická policie .
K osmi letům vězení odsoudil milánský soud finančníka S . Cusaniho , obviněného z organizování největší úplatkářské operace v rámci nynějšího korupčního skandálu v Itálii .
Cusani byl odsouzen také k pokutě 16 milionů lir a k náhradě škody ve výši skoro 170 miliard lir , kterou způsobil společnosti Montedison .
Generální ředitel řecké státní televize byl zbaven místa poté , co premiér Papandreu kritizoval to , že záběry z pohřbu ministra hospodářství , který byl jeho přítelem , nebyly vysílány jako první bod večerní zpravodajské relace .
Jihokorejský parlament schválil jmenování I Jong - tonga premiérem .
Do funkce ho jmenoval prezident Kim Jong - sam .
Přestože hlasování bojkotovala opozice , pro se vyslovilo 170 poslanců a proti jen deset .
Polský prezident Walesa jmenoval včera místopředsedou vlády a ministrem financí pětačtyřicetiletého Grzegorze Kolodka .
Tento významný úřad , volný od únorové demise M . Borowského , byl po řadu týdnů předmětem sporu mezi Walesou a vládní koalicí .
Britská rocková skupina Status Quo , která je známa svou loajalitou vůči následníku trůnu princi Charlesovi , odmítla účast na dobročinném koncertu , protože jeho organizátorkou je Charlesova choť Diana .
Napsal to dnes londýnský deník Daily Star .
Televize Jan Foll Zvetšelé narcisy
Konstatování , že naše současná dramatika stůně na nedostatek silných příběhů , se pozvolna stává otřepanou frází .
Inscenace NARCISOVÝ DŮM , inspirovaná stejnojmenným románem Romana Ráže a odvysílaná během dvou uplynulých čtvrtečních večerů , demonstrovala úskalí odlišné .
Trvale nosné téma generačního konfliktu totiž rozehrála natolik popisně a staromódně , že se proměnila ve zdlouhavou banalitu .
Netroufám si posoudit , nakolik se nezdar skrýval už v předloze , toporná režie ( Josef Henke ) jí ovšem rozhodně neprospěla .
Příběh o domě , z něhož se stane past nesnášenlivosti mezi přehnaně starostlivými rodiči a nevděčnými potomky , se hemžil polopatismy téměř v každé scéně .
Pro ilustraci zeťovy zpustlosti jako by nestačily ochotnicky zaranžované opilecké výstupy a jeho poměr s " kurvou z kantýny " , o němž se naštěstí pouze mluvilo .
Vinárna , kterou si floutek Ota vyvzdoroval za přispění své otrocky oddané manželky ( Taťána Medvecká ) musela být vydekorována nestydatými fotografiemi .
Uťápnutý otec - čalouník ( Eduard Cupák ) a zbědovaná matka - květinářka ( Jana Hlaváčová ) si v narůstajícím konfliktu vesměs počínali spíš jako nesvéprávné děti ( například v epizodě , v níž mladí na truc nepřišli na vánoční oběd ) , než jako dospělí , kterým se krutě vymstí opičí láska vůči jediné dceři .
Chyběla zkratka i nadsázka , děj rozmělňovaly epizody zcela zbytečné ( zmíněné alkoholické exhibice , Mariin pokus o pikantní proměnu před zrcadlem ) , veškeré podtexty se vysvětlovaly v dialozích .
Nedojímaly mě ani do omrzení opakované symboly narcisů a starožitného nábytku , myšlené zřejmě jako symboly ušlechtilého podnikání " po staru " , kontrastujícího s " benzínovou " bezohledností selfmademanů současných .
Někdejší zatuchlá idylka se leckde opravdu změnila v nebezpečnou džungli , jde ovšem o to , co je svobodnější . . .
České filmy Miloše Formana i Páralův nejlepší román Milenci a vrazi vznikly před více než čtvrt stoletím .
Už kvůli téhle tradici nelze o mezigeneračním nedorozumění vyprávět vyčichlým způsobem , jakým to učinil Narcisový dům .
Má - li ovšem vzniknout moderní výpověď a nikoli uslzený cajdák , připomínající zvetšelé historky z archivu .
Völlerův návrat
Marseille -
Trenér německých fotbalistů Berti Vogts se chystá znovu využít služeb Rudiho Völlera .
Příští středu poletí sledovat už 34 letého kanonýra do Marseille k pohárovému utkání s Montpellierem .
Völler se po 85 zápasech rozloučil s reprezentací na ME ve Švédsku v roce 1992 .
Nevýrazné výkony německých útočníků v posledních zápasech však vyvolaly spekulace o jeho návratu a Vogts je potvrdil .
Vítězství před odjezdem
Ostrava -
Klára Kudílková z Vítkovic vyhrála v Ostravě kontrolní závod žen ve sportovní gymnastice ve volném čtyřboji .
" Je to můj poslední závod tady .
Dostala jsem sportovní stipendium na univerzitě Washington v městě Seattle a koncem května odlétám do Spojených států , " uvedla spokojená K . Kudílková .
Po závodě byla také oznámena nominace na ME družstev ve Švédsku , které se bude konat ve dnech 12 . - 15 . května .
Nominace : Kudílková , Krčmářová , Bínová , Slavíková a Kinclová ( Sokol Brno ) .
Náhradnice Fialová .
Sekta jako časovaná bomba
Praha ( jap ) -
Názor , že sekta je " časovaná bomba " , zazněl na včerejší konferenci Společnosti pro studium sekt a nových náboženství .
Jejím cílem je totiž dovést své členy k takové poslušnosti , že jsou schopni udělat cokoli .
Lze však jen těžko předpokládat , co to bude .
Konferenci na téma církevních společností Rodina ( Děti boží , Rodina lásky ) a Scientologie ( Dianetika ) uspořádala Společnost pro studium sekt a nových náboženství na 1 . lékařské fakultě UK v Praze .
Jednala na ní o církevních skupinách , které už začaly působit v České republice a nyní nabírají své členy .
Na základě dostupných materiálů , z nichž mnohé byly na konferenci prezentovány , se Společnost pro studium sekt a nových náboženství domnívá , že tyto skupiny na veřejnosti zamlčují některé závažné důsledky , k nimž jejich působení vede .
" Za zvláště nebezpečné považujeme , že jsou do nich vtahovány také děti , " uvedl Zdeněk Vojtíšek ze Společnosti .
Jeho společnost podle něj nechce proti sektám bojovat .
" Chceme pouze informovat o tom , co sekta svému nově příchozímu členovi neřekne , protože to není v jejím zájmu , " uvedl Z . Vojtíšek .
Někteří její členové se podle něj dozvědí o skutečných záměrech sekty až po velmi dlouhé době , ale psychická závislost jim nedovolí odejít .
Účastníci konference se shodli také na tom , že člověk postižený kultem ideologie sekty často končí zmatený a vyčerpaný a je třeba mu pomoci .
CEFTA urychluje liberalizaci obchodu
CEFTA urychluje liberalizaci obchodu
Členské státy Středoevropské dohody o volném obchodu ( CEFTA ) , k nimž patří kromě ČR také Slovensko , Maďarsko a Polsko , se včera v Budapešti dohodly na urychlení liberalizace vzájemné výměny zboží od 1 . července letošního roku .
Jiří Pinka , Budapešť
Podle dodatkového protokolu , který na včerejším zasedání společného výboru CEFTA podepsali ministři obchodu , budou od 1 . července snížena cla přibližně o jednu třetinu u středně citlivých položek a o jednu čtvrtinu u velmi citlivého zboží .
Zároveň se rozšíří počet průmyslových produktů bez cla v obchodu mezi ČR , Maďarskem a Polskem .
Od druhé poloviny letošního roku se tak bude v rámci CEFTA obchodovat přibližně s polovinou průmyslových výrobků bezcelně .
Nový harmonogram byl stanoven také pro snižování cel na zemědělské výrobky .
Záměr liberalizovat do 1 . ledna 1998 obchod s průmyslovými výrobky až na některé výjimky u zvláště citlivých položek zůstává v platnosti .
Pouze u malého počtu průmyslových výrobků bude uplatňováno clo až do roku 2001 nebo 2002 .
Ve srovnání se závěry schůzky CEFTA letos v únoru v Praze jde o podstatné urychlení liberalizace .
Podle účastníků jednání přispějí nová opatření mimo jiné k rozvoji malých firem .
Jak po podpisu dodatku uvedl český ministr obchodu a průmyslu Vladimír Dlouhý , zvýšené možnosti exportu na trhu se 65 miliony obyvatel budou stimulovat růst výroby .
Slovenský ministr hospodářství Péter Magvaši v odpovědi na otázku LN řekl , že se plán liberalizace k 1 . lednu 1998 nepodaří splnit , neboť i po tomto datu bude existovat spousta výjimek .
K úplné liberalizaci podle něj nedojde ani po roce 2001 .
CEFTA byla podepsána v roce 1992 v Krakově a je prováděna od 1 . března 1993 .
Na pražském zasedání letos v únoru bylo dohodnuto zkrátit přechodné období k liberalizaci převážné části obchodu mezi jejími členy z původních osmi na pět let , tedy do 1 . ledna 1998 , místo původního roku 2001 .
Za citlivé položky jsou obvykle označovány některé produkty hutnictví , elektroniky a textilního průmyslu .
V obchodu mezi ČR a Polskem k nim patří také automobily Škoda .
Dluhy platíme včas i předem
Praha ( ge ) -
Mimořádnou splátku části dluhu Mezinárodnímu měnovému fondu ( za rok 1995 ) zaplatí Česká republika podle doporučení ekonomických ministrů již letos .
Jde o 430 milionů amerických dolarů .
Devizové rezervy ČNB jsou na vysoké úrovni a dále rostou , takže si to můžeme dovolit .
Ministři včera také schválili vznik dvou svobodných celních pásem , a to v Děčíně a v lokalitě Temelín .
Analýza činnosti již existujících pásem dokládá , že z hlediska hospodářské kriminality se zde problémy nevyskytují .
Ekonomicky jsou pak jednoznačně přínosem , protože využíváme určité komparativní výhody .
Pokračování na poslední straně .
Ministři jednali i o transformaci učňovského školství .
S předloženým materiálem nebyli plně spokojeni .
Cílem je zavést dvousložkový systém , v němž bude základní úroveň učňovského školství garantovat stát .
Druhá složka by měla motivovat podnikatele k převzetí části odpovědnosti za výchovu dělnické mládeže .
Vládní privatizační komise rozhodovala o jednom z privatizačních " oříšků " , kterým je způsob privatizace podniku Kablo Velké Meziříčí .
Doporučila vyhlásit novou veřejnou soutěž .
Ministři se zabývali také problémem exportní banky a postavením EGAP ( Exportní garanční a pojišťovací společnost ) .
Doporučili upravit činnost EGAP zvláštním zákonem s tím , že by mohl založit dceřinou společnost , která by fungovala jako exportní banka .
Konec podtitulku
Praha ( črk ) -
Na mizivou pozornost svým kritickým zjištěním o dostavbě jaderné elektrárny v Temelíně upozornil včera na tiskové konferenci Hnutí Duha poslanec P . Seifer ( LSU ) .
Při 16 . schůzi Parlamentu premiér V . Klaus v odpovědi na Seifrovu interpretaci ujistil , že od doby , kdy vláda vyslovila souhlas s dostavbou , nedošlo ke zhoršení žádného z bezpečnostních parametrů .
Rovněž Akční plán , který předložily a . s . ČEZ a ministerstvo průmyslu americkému Kongresu v době projednávání půjčky na dostavbu Temelína , označil předchozí vážné výtky z auditu firmy Haliburton NUS už za bezpředmětné .
O měsíc později však zpráva Státního úřadu pro jadernou bezpečnost ( SÚJB ) uvádí , že systém zajišťování jakosti , jakožto součást řízení stavby a nástroj pro zajištění jaderné bezpečnosti , nebyl na stavbě Temelína důsledně dodržován .
Podle šetření SÚJB se při výstavbě často vyskytovala technologická nekázeň a vnitřní kontrolní systém ČEZ a . s . byl zcela nedostatečný .
Bez konkrétní odezvy bylo podle Seifra i jeho upozornění v Parlamentu , že úředníci Mezinárodní agentury pro atomovou energii ( MAAE ) i ministerstva energetiky USA tiše popírají , že by jejich instituce stvrdily schopnost sovětských reaktorů VVER 1000 splnit západní normy , což bylo podmínkou pro schválení půjčky .
Experti MAAE zdůrazňují rozdíl mezi tím , že elektrárna může být " přijatelná pro západ " , a požadavkem , aby byla schopna splnit západní licence .
Podle německých odborníků nelze zlepšit především bezpečnostní plášť reaktoru - konjenment .
Podle evropských poslanců máme v ekonomice privilegované postavení
Praha ( haš ) -
Česká republika zaujímá privilegované místo v přechodu z plánované ekonomiky na tržní prostředí .
Po zakončení výjezdního zasedání meziparlamentního výboru Evropského parlamentu v Praze to včera uvedl jeho předseda Vittorino Colombo .
Spolu s přáním poznat realitu mírového rozdělení bývalé čs . federace to byl podle něho hlavní důvod , proč se zasedání konalo poprvé v našem hlavním městě .
Nikde jinde ve střední a východní Evropě neprobíhá ekonomická reforma tak hladce a bez podstatných problémů , jako v ČR , konstatoval Colombo .
Evropa se podle něho dosud neobejde bez bezpečnostní pomoci ze zámoří .
NATO , které mělo dříve náš kontinent chránit před útoky zvenčí včetně SSSR , se však nyní musí přeměnit na bezpečnostní blok chránící Evropu před vnitřními konflikty .
" Proto NATO musí úzce spolupracovat se Západoevropskou unií , " dodal předseda .
Kandidátů do komunálních voleb je jako šafránu
Praha ( em ) -
Členové obecních zastupitelstev a starostové měst a obcí nemají příliš chuti znovu kandidovat v blížících se komunálních volbách .
Tuto skutečnost potvrdila nejen anketa LN mezi starosty , ale i zkušenosti některých politických stran , kterým činí obtíže sestavit v současné době kandidátky .
Předseda Liberální strany národně sociální si rozladění činovníků na komunální úrovni vysvětluje špatným zákonem o obcích , který jim nedává dostatek pravomocí k samostatnému hospodaření a rozhodování .
Naději , že by situaci zlepšila v dohledné době reforma veřejné správy , Pavel Hirš nechová , protože se obává , že ODS bude decentralizaci státu zdržovat .
LSNS chce v příštím volebním období opět obsadit křesla 80 starostů a ráda by zvýšila počet dosavadních 3000 členů obecních zastupitelstev .
Předseda Hirš však uznává , že v mnoha místech bude třeba stavět společné kandidátky .
Jeho strana uvažuje o Baránkových podnikatelích , Českém svazu obchodníků a živnostníků , KDS , KAN a nevylučuje ani místní spojení s ODS .
O pražský magistrát se LSNS pokusí samostatně , neboť v Praze se cítí silná - podle blíže neurčených průzkumů zde má tato strana sedm procent příznivců .
Všichni kandidáti LSNS musí mít lustrační osvědčení .
Kuba připravuje ekonomické reformy
Havana / Brusel -
Kubánský parlament schválil včera na zvláštním zasedání jednomyslně rezoluci , v níž vládě doporučil uskutečnit reformní opatření , která mají ozdravit finanční situaci země a která mohou vést až ke změně národní měny .
Schválení rezoluce je zřejmě přípravou na velké reformy na Kubě , která zápasí s vážnou ekonomickou krizí .
Přesvědčení , že na Kubě existuje vůle transformovat domácí ekonomiku z centrálně plánované na tržní , vyjádřil včera v Bruselu mluvčí Komise EU .
Citoval v této souvislosti slova místopředsedy komise Manuela Marína , jenž má na starosti hospodářskou spolupráci , že EU zatím neví , kde jsou hranice této vůle .
Manuel Marín v minulých dnech pobýval na Kubě a sešel se také s Fidelem Castrem .
Rwandská opozice proti příměří
Brusel / Ženeva / Washington -
Rwandští povstalci včera odmítli příměří a zdůraznili , že zahraniční přítomnost nemůže zastavit čtyři týdny trvající občanskou válku a krveprolití v zemi .
Jacques Bihozagara , který řídí mezinárodní záležitosti ve vedení Rwandské vlastenecké fronty ( RPF ) , prohlásil v Bruselu , že případné příměří mezi RPF a vládními silami bude mít za důsledek pouze další masakry .
RPF , ve které jsou zastoupeni převážně příslušníci kmene Tutsiů , tvrdí , že prozatímní vláda , která byla ustavena začátkem dubna po tragické smrti prezidenta Juvénala Habyarimany a v níž mají většinu Hutové , je nelegální .
V hlavním městě Kigali včera pokračovaly těžké boje mezi vládními vojsky a povstalci .
Mezinárodní výbor Červeného kříže včera oznámil , že ve městě Butare na jihu země bylo v neděli zabito 21 dětí a 13 dobrovolných pracovníků místního Červeného kříže .
Podle ženevských zdrojů MVČK je to poprvé za čtyři týdny bojů ve Rwandě , co tam byli dobrovolníci této organizace zabiti při humanitární operaci .
Boj o moc ve Rwandě si za poslední měsíc vyžádal téměř 200000 mrtvých .
Americký ministr obrany William Perry v pondělí podpořil návrh na vojenskou misi OSN , která by zastavila masové vraždění ve Rwandě , a přislíbil americkou pomoc , ovšem kromě vyslání vojáků .
Vyplývá to z rozhovoru , který včera otiskl list The Los Angeles Times .
Tajní vyšetřovatelé
JUDr . Tomáš Sokol Místopředseda Svobodných demokratů
( OH )
Pan poslanec Šuman se vyslovil pro rozšíření pravomocí policie , aby zločin a mafie začaly narážet i v České republice na stejně tvrdé podmínky , s jakými se střetávají v Itálii ( ! ) a dalších zemích západní Evropy .
A pokud noviny jeho výrok nezkreslily , navrhl také jedno z možných řešení - zákonné normy pro práci tajných vyšetřovatelů , kteří by vystupovali např . jako obchodníci s drogami , napojovali se na mafie , a tak k nim přiváděli policii .
Takové volání po tajném vyšetřovateli považuji za zřejmý nonsens .
Vyšetřovateli náš právní řád svěřuje funkci shromažďovatele procesně použitelných důkazů , z nichž vychází obžaloba a posléze i soud .
Domáhat se tedy vytvoření jakési utajené formy těchto orgánů činných v trestním řízení je asi tak důvodné , jako volat po tajném soudci .
Ale abych nekřivdil - pan poslanec má na mysli policistu , který pracuje tzv . v prostředí , a to do té míry , že fakticky vykonává jiné povolání , a dokonce se v nejkrajnějším případě podílí na trestné činnosti , aby získal důvěru kompliců , a tím přístup k informacím důležitým pro likvidaci celé skupiny nebo sítě zločinců .
Takový policista se dříve v hantýrce nazýval " ilegál " a i podle dnešního zákona o policii může mít falešné doklady .
Nevím ani o žádné jiné právní nesnázi , která by bránila jeho umístění do jakéhokoliv prostředí .
Dokonce i když bude pro důvěryhodnost nucen páchat trestnou činnost , může ho ochránit trestní zákon , kde se v 13 vylučuje trestnost jednání , která by jinak byla trestným činem a která nejsou protiprávní , pokud je jimi - zjednodušeně řečeno - odvracen jiný trestný čin .
Jestliže se tedy například policista pracující pod legendou taxikáře napojí na gang překupníků drog a s ním se po určitou dobu podílí na tomto obchodě s cílem odhalit celou organizaci , pak lze současnou právní úpravou pokrýt i takové chování .
Za mnohem vážnější však považuji tendenci stavět do popředí v zásadě okrajovou záležitost .
Volání po speciálních normách , tajných agentech a větších pravomocích policie může být pro mnohé efektní a rozhodně poutavější , než nezáživné omílání pravd , že v boji s kriminalitou je zapotřebí několika věcí : kvalitní policejní sbor , justice , zákony a systém preventivních činností .
Koho by dnes bavilo diskutovat o tom , jestli jsou policisté se svou prací spokojeni a jestli jsou celkově motivováni k lepším výkonům .
Je jednodušší volat po legislativních opatřeních , než nahlas přiznat , kolik policistů je současnou situací dokonale otráveno .
Hovořit o potřebě rozšířit pravomoci policie je populární a každý hned vidí , že řečník zločincům velmi nepřeje .
Zato řeči o prevenci veřejnost nemá příliš ráda , a tak se o ní moc nemluví .
Co na tom , že to je celosvětový trend a že se považuje za účinnější než koncentrace síly a pravomocí .
My budeme diskutovat o tom , jestli má mít policista obuch dlouhý dvacet nebo dvacet pět centimetrů , ovšem samozřejmě pouze jde - li o policajta oddaného našemu lidově kapitalistickému zřízení .
Jestliže je stav kriminality u nás lepší než ve srovnatelných zemích , měli bychom také říci , jaká je úroveň naší policie a naší prevence .
Nárůst trestné činnosti by se zřejmě měl zmírňovat a stabilizovat na oné úrovni srovnatelných zemí .
Ovšem pouze za předpokladu , že budeme schopni postavit proti této kriminalitě srovnatelný obranný systém - pokud ne , nelze další vývoj odpovědně předvídat .
Bez ohledu na to , kolik agentů se nám podaří propašovat do sítí organizovaného zločinu .
Hlavně , že je co dělat ( LN 23 . 4 . 1994 )
Moc pěkně to pan Just napsal .
Začátkem roku 1993 jsem nastoupil znovu do zaměstnání a živnost provozoval dál jen ve volném čase jako doplňkový zdroj příjmů .
Nadace Film & Sociologie zítra bilancuje
Nadaci Film & Sociologie založili v roce 1991 režisérka Helena Třeštíková , dramaturgyně Alena Müllerová a sociolog Josef Alan .
Dosud v ní vzniklo bezmála třicet samostatných dokumentů a bylo uspořádáno přes čtyřicet seminářů , týkajících se především postotalitních společenských traumat a handicapovaných menšin .
Jako svůj další snímek uvede F & S zítra ( ČT 2 , 21.40 ) čtyřicetiminutový dokument Obrázky z výletu za plot blázince ( r . Dežo Ursiny ) , pozoruhodné svědectví o pacientech psychiatrické léčebny v Bohnicích .
Jan Foll Tříletou činnost Nadace F & S zítra připomene vtipný dvacetiminutový snímek režiséra Pavla Kouteckého : k vidění bude ve 22.15 , tedy bezprostředně po Ursinyho dokumentu rovněž na ČT 2 .
" Naše filmy sledují životy poslanců , nezaměstnaných , zaměstnavatelů , civilistů , vojáků , narkomanů , ministrů , delikventů , umělců , Romů , prezidentů .
Nikdy nevíte , kdy se objektem našeho zájmu stanete i vy ! "
Tolik výmluvný závěrečný titulek Kouteckého koláže o práci jedné z našich nejoriginálnějších dokumentaristických dílen .
" I nadále se hodláme orientovat především na projekty dlouhodobější .
Chceme , aby se spolutvůrcem našich filmů stal čas .
Takové dokumenty totiž mohou o skutečnosti prozradit daleko víc , než sebeaktuálnější rychle vznikající publicistika , " poznamenává administrátorka Nadace F & S Jarmila Poláková .
" Samozřejmě zápasíme s nedostatkem financí .
Nějaké prostředky nám ještě zbývají z jednorázového televizního grantu , na letošní rok jsme uzavřeli smlouvu s Českou televizí , která naše filmy pravidelně uvádí , na zítřejší Ursinyho dokument jsme sehnali sponzora . . .
V případě některých náročnějších snímků žádáme o grant Radu fondu české kinematografie , " dodává .
A co F & S připravuje ?
" Tomáš Šrkrdlant připravuje svědectví o bohatých a chudých a o tom , zda jedno či druhé znamená štěstí , Jan Mudra se chce po deseti letech zamyslet nad životy svých spolužáků ze střední školy .
Petr Slavík přiblíží takzvaný " manažerský syndrom " , Pavel Koutecký znovu vyzpovídá aktéry své ankety Po roce a opět roce , kteří se proslavili během sametové revoluce .
Ivan Vojnár natáčí sběrný dokument o lidech a atmosféře malých pražských divadel , " řekl LN Jarmila Poláková .
Probuzení Britů z klinické smrti
Hokej na ostrovech prožívá renesanci , ale ke snům o novodobých Robinech Hoodech je zatím daleko
Konec podtitulku
Postup Klapzubovy fotbalové jedenáctky z knížky Eduarda Basse připomíná britské tažení hokejovým světem .
Loni si v Eindhovenu vybojovali postup mezi elitu a nehodlají účinkování v ní omezit pouze na italské intermezzo .
Jan Tobiáš , Val di Fassa
O ostrovní zemi se slavnou tradicí ledního sportu , která v roce 1936 vyhrála olympijské hry , nebylo dlouho slyšet .
Světového šampionátu skupiny A se naposledy zúčastnila v Colorado Springs ( 1962 ) jen díky tomu , že mužstvo bývalé NDR nedostalo vízum a českoslovenští a sovětští hokejisté na protest odstoupili z turnaje .
V roce 1981 pro ni poslední místo ve skupině C v Pekingu ještě nemohlo znamenat sestup níž , poněvadž nebylo kam .
U osm let trvající klinické smrti ostrovního hokeje byl tehdy jako hráč Alex Dampier , který se v roce 1989 vynořil z vod lamanchského průlivu jako reprezentační trenér na MS skupiny D .
Loni v Eidhovenu na šampionátu skupiny B už porazili Britové hned v prvním utkání favorizované Poláky 4 : 3 a do konce turnaje neztratili ani bod .
Velká Británie se vrátila .
Nejvyšší soutěž na ostrovech hraje dvanáct klubů z Anglie , Skotska a Walesu , a přestože u mnohých vzbudí představa její úrovně jen shovívavý úsměv , byli by snad Britové ochotní přijít kvůli ní o účast na letošním šampionátu .
Ostrovní konzervatismus je nesmrtelný .
Mistrovství začínalo 25 . dubna a termíny ligového finále byly stanoveny do londýnského Wembley na 22 . - 24 . 4 .
" Museli jsme oželet přípravu .
Sorry , s ligou se nedá hnout , " prohlásil Alex Dampier po příjezdu do Bolzana .
Z úvodní zdrcující porážky od Ruska 3 : 12 si nic nedělal : " Přijeli jsme se učit , získat zkušenosti a ty pak využít proti slabším soupeřům a zachránit se , " uvedl na tiskové konferenci .
" V Itálii se rozhoduje o budoucnosti našeho hokeje , " nechal se slyšet obránce mužstva André Malo , jeden ze zástupu naturalizovaných Kanaďanů , kteří přišli do Spojeného království z nižších zámořských soutěží .
" Většina ze šedesáti registrovaných klubů je zadlužená , základna o 7000 hráčích je příliš úzká .
Udržení se mezi elitou by mohlo být tím potřebným impulsem k dalšímu rozvoji .
" Bez ohledu na to prožívá britský hokej renesanci .
V přípravě porazilo reprezentační mužstvo Francii 4 : 1 , pozdějšího mistra postsovětské ligy Ladu Togliatti 3 : 1 .
Snad se jednou splní sen fanoušků sheffieldských Steelers a britští hokejisté se stanou novodobými Robiny Hoody a stadion v Sheffieldu bude mít stejnou proslulost jako nedaleký Sherwoodský hvozd .
Tenis ad - Řím
Tarabiniová -
Salvador ( Šp . ) , 3 .
Ve čtvrtek bude oblačno až zataženo , občas déšť nebo přeháňky .
Noční teploty 7 až 3 stupně , nejvyšší denní 13 až 17 st . C .
V pátek očekáváme oblačno , postupně až polojasno , zpočátku ojediněle přeháňky .
Noční teploty 5 až 1 st . , denní 13 až 17 stupňů Celsia .
Ve čtvrtek vychází Slunce v 5.30 a zapadá ve 20.24 , Měsíc vychází ve 3.08 a zapadá v 15.17 .
Trenér Benešova děkuje Frýdku Konec podtitulku
Praha ( ber , bra ) -
Oba největší kandidáti postupu do první ligy o víkendu ve 24 . kole vyhráli .
Jablonec porazil Pardubice ( 1 : 0 ) , Benešov přivezl oba body z Brandýsa ( 4 : 3 , o utkání píšeme na jiném místě ) .
Oba celky jistě uvítaly zaváhání Třince ( 0 : 0 ) , který ztratil bod ve Frýdku v 90 . minutě .
Stejný celek před týdnem prakticky zbavil šance na postup Opavu .
" V tom , že bereme cenné body našim sousedům , nehledejte nic jiného než výkon na hřišti .
Do ligy máme daleko , sestup nám už dávno nehrozí , a tak se snažíme dávat příležitost mladým hráčům , kteří se perou o místo v sestavě pro příští sezonu , " říká asistent trenéra Frýdku Sláma a vyvrací tak informace , že mladí hrají proto , aby staří zápasy ' neprodávali ' .
" Chtěli jsme ještě zamíchat hru o postup , ale nevyšlo to .
Benešov navíc vyhrál venku , a tak je asi rozhodnuto .
Musíme čekat , jestli náhodou nezaváhá , " dodal LN třinecký asistent trenéra Vašek .
Benešovský trenér Hřebík nám prozradil , že v případě úspěchu by měl do Frýdku poslat nějakou pozornost , jako výraz díku , za pomoc s postupem do ligy .
Jablonec vyhrál brankou Navrátila z 29 . minuty , ale trenér Pešice se hodně zlobil na nervózní výkon svých svěřenců .
Xaverovu pomohla k vítězství 1 : 0 nad Turnovem kuriózní branka Houšteckého , jehož střele na brankové čáře nepochopitelně uhnul hostující Havránek .
Kladno mohlo opustit sestupovou příčku , kdyby doma porazilo Znojmo , jenže svěřenci trenéra Fryše ubránili bezbrankovou remízu .
Součet 24 . kola Bilance : 3 - 3 - 2 .
Vyloučeni byli Zimmermann ( Turnov ) a Komárek ( Brandýs ) .
Slovensko schválilo výměnu osad
Bratislava -
Slovenská vláda včera zrušila usnesení Mečiarova kabinetu , který zamítl postoupit ČR osadu Sidónie výměnou za osadu U Sabotů .
Vláda současně schválila návrh změn průběhu státní hranice , jak je na počátku roku doporučili ministři vnitra obou zemí .
Schválen byl též návrh zákona o matrikách , který umožňuje menšinám užívání vlastních jmen a příjmení v původní podobě .
Přijetí zákona ještě vyžaduje souhlas parlamentu .
Psaní jmen a příjmení v původní podobě patří k základním požadavkům předáků půlmilionové maďarské menšiny a je i jednou z podmínek , k nimž se Slovensko zavázalo při přijímání do Rady Evropy .
Dosavadní zákon o jménu a příjmení , přijatý za Mečiarovy vlády , tyto požadavky plně neuspokojil .
Podle ministra vnitra Ladislava Pittnera budou moci příslušníci menšin psát svá křestní jména a příjmení tak , jak je to obvyklé v jejich mateřském jazyku , například ženská příjmení bez přechylování s koncovkou - ová .
Takovými filmy během své dosavadní existence nejvíce " bodovala " u diváků TV Nova .
Realistický blok zůstává pohromadě
Praha -
Zástupci všech sedmi subjektů , které tvoří Realistický blok , se na pondělním společném zasedání grémia a koordinačního výboru vyslovili pro setrvání svých stran a organizací v bloku .
V případě LSU musí toto rozhodnutí ještě potvrdit její předsednictvo .
Na včerejší tiskové konferenci to uvedl předseda výkonné rady RB Václav Grulich .
Realistický blok tvoří ČSSD , LSU , Křesťanskosociální unie , Strana zelených , Zemědělská strana , Hnutí zemědělců a Český svaz žen .
Podle Grulicha nebude blok nadále " pokrývat celou činnost vlády a soustředí se na některé problémy " .
Bude to zejména sociální i hospodářská politika , školství a zdravotnictví .
Písemka se nepodařila , tak . . .
Škody za sto milionů lir ( přes 60000 dolarů ) musí nahradit rodiny šesti školáků z italského Salerna , kteří se minulou sobotu pokusili netradičním způsobem zahladit stopy po nevydařené písemce z matematiky jednoho z nich .
Jak nyní odhalila salernská policie , kluci vnikli večer do školy s úmyslem spálit písemné práce celé třídy .
Část pronikla do sborovny a shazovala sešity na dvůr , kde je druhá část expedice pálila .
Z obavy , že oheň uvidí sousedé , však komando nakonec přistoupilo k pálení písemek rovnou ve sborovně .
Výsledek - za své vzaly nejen písemky , ale i sborovna , zatímco mladí pyromani utíkali domů .
Francii ztráta paměti nehrozí
Konec podtitulku
Zdeněk Müller , Paříž
Závěr letošního dubna přinesl několik kulatých výročí , která oživují minulost evropských zemí pod fašistickým jhem .
Poslední dubnovou neděli odhalil francouzský prezident Mitterrand památník ve vesničce Izieu v departmentu Ain , připomínající osud 44 židovských dětí , které tu byly před 50 lety zadrženy a později zavražděny v Osvětimi .
Trvalo celých pět desítek let , než bylo možno vzdát čest , jak praví nápis na památníku , " obětem rasových a antisemitských perzekucí a zločinů proti lidskosti , spáchaných za spoluúčasti tzv . vlády francouzského státu ( 1940 - 1944 ) ve Vichy " .
Malá , ale svým symbolickým dosahem významná událost .
Ukazuje totiž , že současná francouzská politická reprezentace odmítá relativizovat podíl Francie na holocaustu , této hanbě století , a obcházet mlčením neblahé stránky ve francouzské minulosti .
Na jiném místě Evropy , v Miláně , hned následující den manifestovaly tisíce Italů .
Připomínali si půl století od osvobození své země a zároveň varovali před těmi , kteří dnes mají sklon zapomínat , že italská republika má antifašistické základy .
Týž den oslavovalo Portugalsko dvacáté výročí " karafiátové revoluce " , která ukončila éru " měkkého fašismu " nástupců Antonia de Ollveiry Salazara .
Stanovisko vyjádřené francouzským prezidentem v Izieu znamená bezvýhradné odsouzení vichystického režimu a přiznání jeho viny na antisemitském barbarství .
Je precedentem , který napříště nebude možné obejít .
Oživování historické paměti a připomínání minulosti v rámci debat o současné morálce a politice se stalo palčivou aktualitou .
Nemusí to však být jen proto , že se hledá historická pravda .
V poslední době se dostala v této souvislosti do popředí italská politická a společenská scéna .
S nástupem pravicových politických seskupení se tu zaznamenává snaha přehodnotit Mussoliniho fašismus .
Silvio Berlusconi , jehož Forza Italia vyšla vítězně z nedávných parlamentních voleb , a především jeho neofašistický spojenec Gianfranco Fini soudí za podpory některých reprezentantů Severní ligy , například nové předsedkyně poslanecké sněmovny Pivettiové , že spor mezi fašismem a antifašismem je překonaný .
Vůdce Národního spojenectví Fini v interview pro francouzskou televizi označil pondělní antifašisticky laděnou manifestaci konanou v Milánu za pokus levice o odvetu za prohrané volby .
Zároveň ujišťoval , že nová Itálie nemůže být jiná než demokratická .
Ve Francii se ovšem tendence historicky " objektivizovat " činnost Duceho a jeho " černých košil " vnímá jako pokus o bagatelizování italského fašismu .
Výzvy ke " smíření " s vlastní minulostí , které se ozývají nyní v Itálii , kontrastují s názory , které v současné době převládají ve Francii .
V anketě k nedávnému procesu s Paulem Touvierem se více než 60 % dotazovaných Francouzů vyjádřilo , že soudní přelíčení tohoto druhu pokládají za potřebné .
Touvier se dostal před soud za zločin proti lidskosti , který spáchal před padesáti lety při perzekvování židovských spoluobčanů .
Pohled na vlastní minulost s puncem relativizace zla není italskou specifikou .
Jörg Haider , vůdčí osobnost rakouské populistické pravice a obdivovatel ekonomického modelu " plné zaměstnanosti " , aplikovaného v Třetí říši , má obdobný názor .
Sklon " objektivizovat " minulost má v politice stejného jmenovatele jako negacionismus či revizionismus v historiografii : zločin proti paměti .
Nová Evropa , napsal nedávno list Le Monde , se dnes utváří jak na Západě , tak na Východě , a to s dvojím záměrem : zajistit blahobyt a prosperitu na kontinentu a vyhnout se návratu k totalitarismu a válkám .
A toto úsilí si podle francouzského listu nelze představit s Evropou bez paměti nebo s pamětí pokroucenou .
Bez historické pravdy by Evropa pozbyla svého hodnotového horizontu a stala by se bezbrannou vůči návratu zlých duchů .
Dnešní Francie je k názorům , které zavírají totalitarismy do skříňky vyřízené a překonané minulosti , krajně nedůvěřivá .
Navenek způsobná a dobrých mravů a vychování dbalá krajní pravice , která chce dávat temné minulosti vlídnou tvář a která má ohlas v některých evropských zemích , se na francouzské politické scéně neprojevila jako výrazná síla .
Symbolický akt v Izieu a účast vedoucích francouzských politiků na dalších akcích v neděli , v národní den vzpomínky na deportované ve válečných letech , zároveň ukazují , že ztráta historické paměti nebo překrucování minulosti není ve Francii na pořadu dne .
V průběžné aukci trvá zájem o fondy
Praha ( ma ) -
Celkem 30537 kusů cenných papírů 351 firem se zobchodovalo ve včerejší průběžné aukci RM - Systému .
Při celkovém objemu obchodů ve výši 18.53 mil . Kč bylo podáno 15753 pokynů k prodeji a 5502 ke koupi .
Většinu z nich znovu tvořily kombinované pokyny pro průběžné i periodickou aukci .
Do obchodování v reálném čase se přímo zapojilo 17 terminálů .
Průměrná cena zobchodovaných cenných papírů vzrostla z 552.48 na 606.82 Kč na akcii .
Opět převažoval zájem o CP fondů , jak ostatně vyplývá z naší minitabulky .
Kurz akcií České spořitelny vzrostl o více než 750 korun na 7700 Kč , zhruba stejně se zvýšil i u Plzeňských pivovarů , když dosáhl 6300.10 Kč .
Zdá se však , že se ceny nejdražších akcií proti podstatně divočejšímu počátku průběžných aukcí postupně stabilizují .
Objem obchodů v dosavadních 26 průběžných aukcích stoupl těsně pod 200 milionů korun .
Bude proto zajímavé sledovat , zda neovlivní objem obchodů v periodických aukcích , pořádaných jednou za čtrnáct dnů .
Příští průběžná aukce RM - Systému se uskuteční v pátek 6 . května .
Zůstane Bukač trenérem Němců ?
První opatření přijala už i Mezinárodní automobilová federace , která mimořádně zasedala v Paříži .
Předseda FIA Max Mosley na tiskové konferenci uvedl , že bude zpomalovacím mechanismem výrazně snížena rychlost v oblasti výjezdu z boxů , v níž často dochází ke kolizím .
Podobný cíl sleduje i snížení počtu osob , jež budou mít přístup do boxů .
Pro jezdce bude pravděpodobně losem stanoveno pořadí , v němž budou moci do boxů zajíždět k doplňování paliva a výměně pneumatik .
Neplánované zastávky nebudou povoleny .
Tato opatření by měla platit již na VC Monaka 15 . května .
V Poháru UEFA bude víc mistrů než v PMEZ
Z fotbalového Interpoháru se do pohárové Evropy ještě letos postupovat nebude
Konec podtitulku
Praha ( ber ) -
Evropská fotbalová unie ( UEFA ) mění model Poháru mistrů a změny se dotknou i dalších soutěží .
Přesné podmínky pro účast v pohárech však dosud nejsou zcela ujasněny , nabízíme vám pohled na současný stav .
Ligy mistrů ( PMEZ ) se zúčastní 16 špičkových klubů , z nichž bude polovina známa předem , o zbylých osm míst se bude bojovat 10 . a 24 . srpna v předkole .
Jistý postup bude mít obhájce titulu a dále sedm mužstev s nejlepšími koeficienty .
UEFA registruje dva druhy koeficientů - národní a klubové a vždy přihlíží k lepšímu .
To znamená , že například ve Španělsku by Barcelona uplatnila vlastní klubový koeficient , zatímco La Coruňa , pokud vyhraje ligu , využije úspěchů dalších španělských klubů , které vydobyly národní koeficient .
Dalších šestnáct národních mistrů čeká zmíněné předkolo a mezi ně bude s největší pravděpodobností díky vlastnímu klubovému koeficientu patřit i Sparta , vyhraje - li ligu ( český národní koeficient je díky rozdělení státu nulový ) .
Poháru UEFA se zúčastní rovná stovka celků , mezi nimiž bude 32 národních mistrů , tedy více než v PMEZ !
A sice 24 ligových vítězů , kteří se díky koeficientu vůbec do Ligy mistrů nedostanou , a rovněž poražení z předkola vrcholné soutěže mají právo " přestoupit " do Poháru UEFA .
V této soutěži bude mít ČR jen jednoho zástupce a , bude - li hrát Sparta kvalifikaci PMEZ a neuspěje - li , přibude i ona .
Není však zatím jasné , zda zemím , které se nedostanou do Ligy mistrů , vyčerpá mistr stanovenou kvótu , či nikoliv .
Například Slavia v případě domácího triumfu by se do ligy mistrů nedostala , a je otázka , zda kromě ní by měl právo startu i další český tým . . . !
Tímto úskalím se UEFA bude zabývat až v červnu .
Pohár vítězů se zdá být jasný , ovšem problém nastane v zemi , kde nejlepší tým získá double , ovšem do Ligy mistrů se nedostane .
Pravidla říkají , že šampion , který se nedostane do PMEZ , bude startovat v Poháru UEFA , jenže PVP je více ceněnou soutěží . . .
I touto kličkou se bude UEFA zabývat až v červnu a řadu klubů tím nechá ve značné nejistotě .
Další novinky jsou plánovány do budoucích let .
Se třemi místy v Poháru UEFA se možná bude počítat pro nejlepší ze soutěže slušnosti z uplynulého ročníku pohárů , čtyři celky by měly postupovat z letního Interpoháru .
Ani to se však netýká letošního roku , jak se původně předpokládalo .
Japonský premiér o otevření trhů
Paříž -
Japonský premiér Cutomu Hata včera v Paříži slíbil více otevřít japonský vnitřní trh světu , pokud jeho země získá stálé křeslo v Radě bezpečnosti OSN .
Japonsko se snaží otevřít svoje trhy světu a dosáhnout v této oblasti dalšího pokroku před konáním červencového summitu G 7 ( sedmi hospodářsky nejvyspělejších zemí světa ) v Itálii , uvedl Hata po setkání s francouzským prezidentem Francoisem Mitterrandem .
Současně zdůraznil , že s Mitterrandem projednával úlohu Japonska v OSN .
Je třeba , aby Japonsko zastávalo prostřednictvím OSN významnější roli v celém mezinárodním společenství , uvedl Hata .
Francie chce snížit deficit v obchodu s Japonskem , který přesáhl 23 miliard franků .
Od vývozu do Japonska si slibuje vytvoření nových pracovních míst a hospodářské oživení , především v oblasti potravinářství a dopravy .
Kdo vytvořil fond , nezdraží hned
minirozhovor
Kdo vytvořil fond , nezdraží hned
Jiří Vojta z cenového odboru federálního ministerstva financí nám včera ke zvýšení daně z obratu u benzínu řekl : " Po zvýšení daně bude cena benzínu Special na té úrovni , na jakou by se dostala po zavedení daně z přidané hodnoty od 1 . ledna 1993 .
U benzínu Super je zatím jiná daň než u benzínu Special .
Pokud nedojde k diferenciaci velkoobchodních cen v rafinériích , cenový rozdíl mezi benzínem Super a benzínem Special by se měl od počátku příštího roku zmenšit . "
Jak byla cena benzínu stanovena ?
" Cena benzínu byla stanovena dohodou mezi ministerstvy financí , Benzinou a Benzinolem .
V letošním roce byla vzhledem ke stagnaci ceny ropy vyšší , než kolik činily náklady a zisk rafinérií .
Vláda proto uložila Benzině vytvořit zvláštní účet , který měl sloužit k cenové intervenci , kdyby ceny ropy stouply . "
Benzina nebude zdražovat , dokud nebudou vyčerpány přebytky na zvláštním cenovém účtu .
Jaká je však situace soukromých prodejců ?
" Ti soukromníci , kteří nakupovali přímo v rafinériích , dosahovali vyššího zisku a mohli si vytvořit stejné rezervy jako Benzina .
A ti , kteří využívají distribuční síť Benziny , budou od ní teď po určitou dobu nakupovat benzín za cenu dotovanou ze zvláštního účtu .
Problémy mohou vzniknout tam , kde soukromník otevřel čerpací stanici teprve nedávno , takže si nemohl ze zisku vytvořit rezervu . "
Váš anglicky nebo německy sepsaný životopis zasílejte na adresu : ROSEMOUNT , nám . 5 . května 3 , 290 01 Poděbrady Zn . : nástup co nejdříve
5248
trio Dnes
a ) Leoš Janáček : Smyčcové kvartety , Mládí .
- Přední komorní díla Leoše Janáčka vydává Supraphon na CD v podání Talichova kvarteta a Pražského dechového kvinteta .
b ) Guido Reni - Ve Šternberském paláci v Praze pořádá Národní galérie významem důležitou výstavu Guido Reniho ( 1575 až 1642 ) , který byl během svého života považován za největšího italského malíře .
Až do listopadu je vystaveno kvarteto klíčových obrazů .
c ) Dio : Diamonds - Ronnie James Dio je jedním z nejdynamičtějších hardrockových zpěváků .
Působil v Rainbow i Black Sabbath .
V 80 . letech měl vlastní skupinu a její nejlepší skladby nyní přináší výběr Diamond u Popronu .
I umírající pacienti mají nyní právo na pravdu str . 7
Čekání na start rallye PŮVODNÍ ZPRAVODAJSTVÍ PRO MF DNES
V Paříži včera lilo jako z konve , a tak se k náměstí Trocadero , kde byla naproti Eiffelově věži vystavena soutěžní vozidla chystající se na Rallye Paříž - Moskva - Peking , přišli podívat jen největší fandové nebo náhodní zvědavci vybaveni deštníky a pláštěnkami .
Veliký bílý stan a vyvýšené pódium se strmým nájezdem už jsou připraveny na úterní večerní start motoristického maratónu .
Soutěžící měli v pondělí volný den zakončený večerním předstartovním setkáním , které ředitel soutěže René Metge uspořádal v Paláci sportů v Bercy na jihovýchodním okraji Paříže .
Nedělní 2.7 km dlouhý terénní prolog na rozblácené a kluzké trati v Alenconu byl jen kratičkou předehrou velkého čtyřtýdenního klání , ledacos však přece jen naznačil .
V kategorii automobilů , v níž startuje 94 vozidel s posádkami ze 17 zemí ( včetně Číny , Korejské republiky a Thajska ) , začal ostrý duel mezi značkovými týmy Citroen a Rothmans - Mitsubishi .
Zatím měla jasně navrch francouzská stáj , jejíž žluté vozy obsadily v prologu první čtyři místa , zatímco nejlepší Pajero T 3 , které pilotoval Bruno Saby , dojelo až na 5 . místě se ztrátou 38 sekund na vítězný Citroen 2 x Rallye - Raid Švéda Waldegaarda .
Sabyho ovšem zpomalily nejen nevhodně vybrané pneumatiky ( byly příliš široké a těžké bláto se na ně nabalovalo ) , ale také trucující stěrače , což na trati zpestřené mnoha hlubokými kalužemi nebyl žádný med .
Kamiónů odstartovalo třiadvacet : kromě dvou italských vozů Perlini 105 F a tří kopřivnických Tater 815 ( vedle dvou továrních vozů jede s třínápravovou T 815 6 x 6 Francouz Alain Piatek ) se objevilo hned sedm robustních strojů ruské provenience s pohonem 6 x 6 : pět vozů Kamaz a dva mohutné kamióny Ural .
Absolutní početní převahu má jako obvykle značka Mercedes - Benz , kterou reprezentuje devět vozidel .
Nejlepší se zdají být rychlé dvounápravové kamiony typu 1035 AK - jeden z nich , vůz francouzské posádky Versino - Bonnaire - Casiot také vyhrál prolog náklaďáků .
Naši Loprais , Stachura a Kalina se " čtyřkolkou " Tatra 815 obsadili druhé místo s odstupem 12 sekund .
Na kluzké a místy značně rozježděné trati předvedl Karel Loprais klidnou , ale velmi účinnou jízdu a vysloužil si potlesk na otevřené scéně .
Zážitků chtivé publikum ovšem s potěšením aplaudovalo i ruským jezdcům na Kamazech , kteří zaujali spíše drsným stylem jízdy a sem tam i poněkud krkolomnými kousky .
Už teď se můžeme těšit , co budou vyvádět doma na ruských cestách a necestách !
Uvádíme pořad 36 . týdne sazky ( zápasy hrané 5 . a 6 . září ) a připojujeme naše mínění .
Slovenská ústava : pro i proti
Na adresu poslanců , kteří kritizovali některé články vládního návrhu ústavy , V . Mečiar poznamenal , že je ponižující , aby poslanci SNR , pro něž by zájem SR měl být prvořadý , kydali špínu na vlastní republiku a vlastní ústavní poměry .
Po premiérově vystoupení se k návrhu ústavy vyslovovali představitelé poslaneckých klubů .
Ostré kritice podrobil návrh předseda KDH Ján Čarnogurský .
Podle něj totiž vládní návrh zakládá předpoklady ke vzniku dvojprávního stavu .
Rovněž kritizoval rychlý postup přijímání ústavy , kdy poslanci nemají dostatek času zevrubně se seznámit s pozměňovacími návrhy .
Proto jménem KDH předložil návrh , aby SNR přijala ústavní zákon o zkrácené a provizorní ústavě SR , která by respektovala platné ústavní poměry .
S návrhem na vrácení vládního návrhu předkladateli vystoupili rovněž maďarští poslanci .
Proti kritice , která zazněla v pátek na adresu SDL z úst Vladimíra Mečiara , se v úvodu svého vystoupení důrazně ohradil první místopředseda SNR a předseda SDL Peter Weiss :
" Náš vztah k ústavě byl a zůstává výlučně ve věcné rovině .
Přesvědčit nás mohli a mohou jen věcné argumenty .
Všechny pokusy vyvíjet na nás z kterékoli strany psychologický či politický nátlak místo snahy o korektní politickou dohodu byly plýtváním energie .
" Na rozdíl od premiéra , který se domnívá , že poslanci " měli mnoho slov , ale málo pozměňujících myšlenek " , Peter Weiss soudí , že " připomínky byly průsečíkem míry odpovědnosti parlamentních stran , politiků i poslanců a na lékárnických vahách zvažovaly důsledky každého článku na charakter budoucího politického režimu " .
Poté vyslovil myšlenku , podle níž jen dogmatici všeho druhu jsou přesvědčeni o tom , že spor , který vedou , je sporem pravdy proti lži , a své vystoupení zakončil apelem amerického politologa slovenského původu Michaela Novaka : " Kariéry politických vůdců trvají obvykle kratší dobu , než trvají následky jejich činů . "
Dnes bude jednání pokračovat .
Strážník zastřelil
Nejdek ( bar ) -
Člen městské policie postřelil v neděli v Nejdku 19 letého mladíka z Opavska a jednoho svého kolegu .
Mladý muž zranění podlehl , policistu hospitalizovali v Ostrově nad Ohří .
Když automobil městské policie projížděl Nejdkem , pokřikovala tu skupina mladých .
Policisté vytáhli z hloučku jednoho z nich , došlo ke vzájemné potyčce , při níž vyšla tragická rána .
Proti strážníkovi bylo zahájeno trestní stíhání .
RADA ČESKÉHO ROZHLASU považuje za vhodné podpořit takové řešení , kdy dosavadní stanice Československo by nebyla privatizována , ale převedena do gesce Českého rozhlasu a Slovenského rozhlasu .
Uvádí se to ve stanovisku Rady rozeslaném představitelům veřejného života , kultury , umění , vzdělání a vědy .
U Suchumi se zase bojovalo
ABCHAZOVÉ ŽÁDAJÍ SVĚT O POMOC
Suchumi -
Abcházie a Gruzie se včera vzájemně obviňovaly z porušování příměří , které mělo o půlnoci vstoupit v platnost .
Gruzínci uvedli , že abchazské ozbrojené formace zahájily ráno útok na jejich pozice u města Ešera nedaleko Suchumi .
Abchazové však oznámili , že palbu zahájili Gruzínci .
Abchazský parlament se včera obrátil ke světovému společenství s prosbou o vyslání komise , která by v Abcházii vyšetřila masové porušování lidských práv ze strany gruzínských vojáků .
Poslanci označili gruzínské akce za " genocidu abchazského a arménského obyvatelstva Abcházie " .
Podle jejich názoru usiluje Tbilisi o vytvoření etnicky čisté Gruzie .
Postavením Arménů v Abcházii se zabývá rovněž delegace arménského parlamentu , která v neděli zahájila cestu po jejím území .
Dělení Belgie po vzoru ČSFR
Brusel -
Vlámský nacionalismus a separatismus , považovaný často za okrajový " koloritní " jev belgické politické scény , získává v poslední době nebezpečně na intenzitě .
Když se mohou v klidu rozejít Češi a Slováci , proč by nemohli Vlámové a Valoni - to je nyní nejnovější argument stoupenců samostatných Flander .
To , co se děje v Československu , má na vlámské vedoucí představitele hluboký vliv , konstatoval včera belgický list Le Soir a zdůraznil , že separatisté na severu země , kteří byli dosud v menšině , získávají na důvěryhodnosti .
Palác prezidenta byl obsazen
TÁDŽIKISTÁN :
Palác prezidenta byl obsazen
Dušanbe -
Stovky demonstrantů požadujících demisi tádžického prezidenta Nabijeva včera po několikahodinové blokádě zaútočily na prezidentský palác .
Útočníci obsadili přízemí budovy a jako rukojmí zajali pracovníky Nabijevova aparátu a dva vicepremiéry .
Ze zpráv však není zřejmé , zda se prezident nacházel v paláci .
Mezi demonstranty převládají uprchlíci z Kuljabské a Kurgan - ťubinské oblasti na jihu země , kam se v posledních týdnech soustředily boje mezi znepřátelenými politickými a klanovými skupinami .
V Kurganťubinské oblasti podle informací pokračují srážky s kuljabskými ozbrojenými oddíly .
Při bojích byly použity i granátomety .
komentáře
Připomínky se neuznávají
Sleduji jednání Slovenské národní rady a stále více nabývám dojmu , že předseda HZDS a slovenský premiér Vladimír Mečiar se snaží prosadit přijetí vládního návrhu ústavy Slovenské republiky pokud možno bez pozměňovacích návrhů .
Ostatně , dosti zřetelně to dal najevo ve svém pondělním vystoupení před poslanci slovenského sněmu , ale i dříve , když bagatelizoval takřka čtyři stovky připomínek .
Označil je za bezpředmětné .
Slovenský premiér se chová , jako kdyby neexistovaly žádné dohody mezi poslaneckými kluby parlamentních stran .
Stává se běžným jevem , že ujednání uzavřená dopoledne zhusta přestávají platit již odpoledne , aby se následující den konstatovalo , že se vlastně nic nestalo a platí původní dohoda .
Ústavodárný proces se tak stává naprosto nečitelným a postrádá elementární zásady politické serióznosti .
Voluntarismus některých vůdců HZDS za této situace hraničí s opovrhováním všemi ostatními politickými subjekty slovenské politiky .
Takový stav se může skutečně stát vážným ohrožením demokracie na Slovensku .
To si ostatně uvědomují představitelé všech politických stran , které podrobily vládní návrh ústavy kritice .
Na jejich věcné argumenty se jim dostalo odpovědi v podobě osočování z protislovenských a protispolečenských zájmů .
V lepším případě jim bylo odpovědí předkládání nevěcných , patetickými emocemi podbarvených vystoupení představitelů HZDS .
Jedním z nich bylo například vystoupení místopředsedy SNR Augustína M . Húsky , jenž na věcné připomínky Jána Čarnogurského a Petra Weisse reagoval slavnostním projevem , ovšem - na adresu Čechů .
Nevynechal ani Slováky žijící v zahraničí .
Kdo v něm hledal věcné argumenty , byl zklamán .
Zato však v jeho vystoupení nalezl květnaté metafory o svobodě a národním cítění .
Na věcnou a odpovědnou kritiku je to dosti nedostatečná odpověď , zavánějící alibismem a odváděním pozornosti od podstatných problémů k " okrajovým " .
Takový přístup rozhodně nepřispívá k seriózní tvorbě nové slovenské státnosti .
Stejně tak , jako jí nepomůže opovrhování upřímnou snahou ostatních politických stran o zdokonalení textu slovenské ústavy .
Zdokonalení přinejmenším takové , aby po případné změně vládní garnitury nemusela být ústava zgruntu měněna .
IVO SLAVÍK
Na vlastenecký roh
" Český stát existoval již tisíc let před vznikem Československa a může dobře existovat i po něm , " takto zvučně zadul na vlastenecký roh nedávno ve Svobodném slově - světe div se - jeden z předních představitelů opozice , místopředseda LSU a předseda Československé strany socialistické Ladislav Dvořák .
Jde pouze o jeden z řady náznaků , že i opoziční strany na západ od řeky Moravy slevují z myšlenky federace , ale zároveň přitvrzují v tzv . českých zájmech .
Je jenom příznačné , že bezprostředním důvodem změny rétoriky části české levice nebyl ani tak neochvějný postoj pražské vládní koalice k problému státoprávního uspořádání , jako spíše série setkání zástupců LSU , ČSSD a HSDSMS s reprezentací Hnutí za demokratické Slovensko .
Teprve po opakovaném ujišťování Vladimíra Mečiara se smiřují čeští opozičníci s tím , co odmítali uvěřit Václavu Klausovi : Mečiarovo hnutí si skutečně nepřeje žádnou podobu společného státu a trvá na vytvoření samostatného Slovenska s mezinárodně právní subjektivitou .
Potrvá ještě nějaký čas , než se protagonisté naší opozice definitivně vyrovnají se zjištěním , že je Vladimír Mečiar hodil přes palubu .
V případě udržení federace by totiž dohromady česká a slovenská levice mohla dobře zúročit svou mírnou většinu ve Federálním shromáždění .
Tato naděje však hasne vznikem dvou samostatných států , kdy česká levice ztrácí parlamentní oporu silného slovenského bratra a musí se spokojit sice s úctyhodným , leč menšinovým zastoupením v českém sněmu .
A tak již nyní osiřelé nevládní strany v Čechách neúprosně stanuly před úkolem zaujmout jednoznačnější postoj k rodícímu se státu .
Proces zrání takovéhoto stanoviska není vůbec bezbolestný , a zejména u sociálních demokratů či stranicky trojbarevné LSU by mohl skončit rozkolem .
A tak jsme svědky situací , kdy například poslanec P . Hirš ( LSU ) chladnokrevně označí po poslední schůzce HZDS a ODS vznik dvou samostatných států za realitu , aby vzápětí předseda unie František Trnka prohlásil postup a výsledky jednání vítězných stran za nelegální .
Leč nedejme se mýlit , byl to zase poslanec LSU , kdo nedávno vytkl v ČNR Klausově vládě , že se dostatečně nevěnuje prosazování české politiky .
A tak se zdá , že hbitější opoziční štiky v českém parlamentním rybníce se hodlají přesmyknout od federace rovnou do vod českého patriotismu .
Každopádně by takováto opoziční politika byla o něco konstruktivnější než zaslepené a donkichotské hájení ztracené varty společného státu .
JIŘÍ LESCHTINA
Nezadržitelný růst cen cigaret
Prodejní cena firmy a . s . Tabák v případě " měkkých " Spart pro velkoodběratele je od včerejška 18.80 Kčs ( dříve asi 15.40 Kčs - v závislosti na množství odebraného zboží ) , u stejné značky v tvrdé krabičce pak 19.30 Kčs ( dříve kolem 16.40 Kčs ) .
U licenčně vyráběných cigaret Marlboro je nová velkoobchodní cena 25.80 Kčs a to po dřívějších 22 korunách .
Ceny v případě přímého odběru obchodníků jsou řádově o deset až třicet haléřů vyšší v závislosti na druhu .
Podle našich informací se a . s . Tabák chystá postupně tlumit výrobu cigaret Mars ( nynější cena pro maloodběratele je 10 korun , dřívější byla 8.60 Kčs ) .
Při marži kolem deseti procent pak prodejní cena vychází zhruba na 11 korun .
Krabička cigaret Start bude výrobcem maloodběrateli prodávána za 9.40 Kčs , od října se však počítá s růstem této ceny na 10.40 Kčs .
Nově bude do výroby zavedena cigareta Start s filtrem , kterou a . s . Tabák dodá za 10 korun , od října však zřejmě již za 10.85 Kčs .
V závislosti na těchto cenách , které již obsahují i zvýšenou daň z obratu , a na velikosti marže prodejců , porostou také spotřební ceny .
Ceny benzínu Super se budou v lednu snižovat ?
str . 14
V článku v sobotní MF DNES U Stalina klid jsme omylem přisoudili slova starosty Prahy 7 pražskému primátorovi .
Omlouváme se .
Luxus solventních pacientů NEMĚL BY VŠAK OMEZIT PÉČI O OSTATNÍ
V liberecké nemocnici , kde ode dneška mají pacienti k dispozici nadstandardně vybavené dva jednolůžkové a jeden dvoulůžkový pokoj , se počítá s tím , že o luxusní zařízení budou mít zájem především podnikatelé .
" Nemocniční soukromí jim dovolí neztratit spojení s firmou nebo s obchodními partnery , " řekl nám primář Stanislav Taller z II . chirurgického oddělení .
" Naši nabídku ale využijí pravděpodobně i lidé , kteří lpí na zachování kontaktu s rodinou .
Pokoje s běžnou péčí jsou u nás totiž převážně třílůžkové , ale i šestilůžkové . "
Na vizity k pacientům v nadstandardních pokojích chodí primář nebo jeho zástupce .
" Vydělané peníze půjdou do rozpočtu nemocnice a část z nich dostane chirurgie na další vybavení , " dodal Stanislav Taller .
Spolu se čtyřmi komfortními lůžky přibylo včera i devět klasických lůžek a šest lůžek na jednotce intenzívní péče .
Podle primáře Tallera se zdravotníci na chirurgii patřičně věnují i pacientům , kteří si za pobyt nemohou připlatit .
Dvěma nadstandardně vybavenými pokoji disponuje už od května II . ženské oddělení českobudějovické nemocnice .
Za smluvní poplatek sto korun denně tu šestinedělky mají vlastní sociální zázemí , telefon , barevný televizor na dálkové ovládání , možnost přijímat během celého dne návštěvy i vybírat si z pěti nabízených jídel .
Pokoje s komfortem nestačí pokrýt zájem pacientek , a tak za utržené peníze se tu už v tomto měsíci bude zřizovat třetí .
Další dva hodlá II . ženské oddělení nabídnout v průběhu podzimu operantkám .
Také v nemocnici ve Frýdku - Místku jsou už měsíc v provozu tři pokoje nadstandardní péče na rekonstruovaných chirurgických odděleních .
KDH kritizuje ústavu
MIKLOŠKO : ÉRA HEJSLOVÁCTVÍ KONČÍ
Bratislava -
" Je pro nás nepřijatelné , aby Slovensko první jednostranně porušilo platnou ústavu , " řekl Čarnogurský včera večer na setkání KDH s občany v Bratislavě v souvislosti s přijímanou slovenskou ústavou .
Podle jeho slov padá na republiku , která ústavu poruší první , stín , zhoršuje si možnost přijetí do mezinárodního společenství a nebude považována za seriózního partnera .
" Udělat návrh čisté ústavy plně kompatibilní s Ústavou ČSFR je prakticky nemožné , " uvedl při včerejší rozpravě k návrhu slovenské ústavy František Mikloško ( KDH ) .
" Často se tu používají velká slova .
Bylo by to v pořádku , kdyby nebyla doprovázena konkrétními činy , které směřují k posílení osobní politické moci , " uvedl a dodal : " Ne vše , co je slovenské , je dobré .
To může platit kdesi v Horní Marikové u vatry . "
Tento jeho výrok později v rozpravě označil za urážlivý poslanec Tomáš Cingeľ ( HZDS ) .
" I poslední občan Horní Marikové má více pochopení pro slovenskou věc než poslanec Mikloško , " řekl .
Ten pak tuto debatu uzavřel slovy : " Chtěl jsem tím říci , že éra hejslováctví končí 1 . 1 . 1993 , ale i tak se obyvatelům Horní Marikové omlouvám . "
Dnes na Strahově : ČSFR - Belgie
VÝSLEDEK Z PĚTAPADESÁTÉHO BY NAŠI FOTBALISTÉ BRALI VŠEMI DESETI
Pouze jeden z dosavadních osmi vzájemných zápasů s belgickými fotbalisty jsme hráli v Praze na Strahově - před sedmatřiceti lety , 25 . září 1955 .
Vzpomínáme tento přátelský duel , protože jeho výsledek by si naše současná reprezentace jistě přála zopakovat : zvítězili jsme totiž 5 : 2 a v ochozech tehdy padesátitisícového hlediště se radovalo 45000 diváků !
Dnes , po úpravách nařízených FIFA a UEFA ( pro kvalifikační zápasy MS a ME jen místa k sezení ) je kapacita Strahova snížena na necelých dvacet tisíc .
O to víc bude zapotřebí hlasivek všech příznivců , kteří přijdou tým ČSFR povzbudit při jeho dnešním vstupu do kvalifikace o světový šampionát 1994 v USA .
S pečlivě připravenou travnatou plochou se včera dopoledne při posledním tréninku seznámili Belgičané , naši pak zůstali věrni tradici a zelený koberec si " osahali " vpodvečer .
Z reakcí domácích trenérů i hráčů je zřejmé , že nedávná blamáž s Rakouskem chce být zapomenuta , ze všech čiší zdravé sebevědomí a optimismus .
Každý zápas je jiný , jistě najde uplatnění ono známé , že výkon roste se silou soupeře .
Trenér Máčala : " Kdybychom měli vzít bratislavský duel s Rakouskem za bernou minci , kohopak bychom asi teď měli postavit .
Ne , ne , Rakousko je za námi , věřím , že proti Belgii to kluci rozbalí úplně jinak .
Bude to velká fotbalová bitva , které se ale nebojíme .
Belgičané jsou nepříjemným soupeřem , ale rozhodně k poražení , a my si věříme . "
Z taktických záměrů prozradil náš trenér pouze to , že " skvělého režiséra hry a technika Scifa budeme střežit osobně , ale ne tak , aby za ním náš hráč běhal úplně všude . "
Pochopitelně ani včera Máčala sestavu pro dnešní duel neprozradil .
Dokonce se ani nenechal nachytat dotazem , zda kapitánem mužstva bude opět Němeček :
" Jestliže nastoupí , pak jistě v roli kapitána . . . "
O věrohodnosti ohlášené belgické sestavy náš trenér příliš přesvědčen není , zdá se mu přece jen příliš defenzívní : " Nejsem přesvědčen o tom , že Belgičané nastoupí ve složení , jaké van Himst ohlásil .
I když na druhou stranu to možné je , jestliže sází na defenzívu , tak právě proto nestaví útočné záložníky Boffina a De Nila a na jejich místa staví Medveda a Smidtse . "
Pro příznivce budou už od 10 hodin otevřeny dvě pokladny u hlavní tribuny , od 13.00 pak všechny ostatní kolem celého areálu .
Podle posledních zpráv organizátorů zbývá ještě omezené množství vstupenek na krytou tribunu , což při současné změně počasí může hrát roli .
Začátek zápasu je stanoven na 18.00 , řídí jej švýcarský rozhodčí Röthlisberger , který nám pískal v listopadu 1991 odvetu kvalifikace pro ME se Španělskem v Seville ( prohráli jsme 1 : 2 gólem z penalty ) .
O utkání projevily zájem formou přímého přenosu kromě televize naší a belgické rovněž televizní společnosti z Itálie , Rumunska a Polska , zápas se také objeví na satelitním programu Eurosport , o zaslání videokazety se strahovskou devadesátiminutovkou požádal Hongkong .
Romario protestoval
Přední brazilský útočník Romario prohlásil , že hodlá vyměnit dres fotbalového mistra Nizozemska PSV Eindhoven za bílé barvy španělského účastníka Poháru UEFA FC Valencia .
Romario byl potrestán zákazem účasti v nejbližších dvou zápasech nizozemské ligy za to , že začátkem týdne odmítl s PSV trénovat .
Romario tak protestoval proti vystřídání v přátelském zápase s Realem Madrid , ve kterém zaznamenal v prvním poločase dvě branky , a přesto byl trenérem Westerhofem vyměněn .
Ostatní spoluhráči z PSV chování temperamentního Brazilce odsoudili .
Mimořádná schůze parlamentu možná
Praha -
Předseda FS a předsedové obou sněmoven parlamentu včera obdrželi návrh na svolání mimořádné schůze Sněmovny lidu a Sněmovny národů , která by se měla zabývat současnými státoprávními problémy ČSFR .
Návrh podali někteří členové poslaneckých klubů ČSSD , LSU , SDL , LB , SPR - RSČ a KDH .
Předsedové obou sněmoven se zatím k návrhu konkrétně nevyjádřili , nevyloučili však , že by sněmovny mohly jednat společně , a to pravděpodobně příští týden .
Chronotechna Šternberk se spojuje s německým partnerem Europa Šternberk ( bk ) -
Spojením německé firmy Europa se šternberskou Chronotechnou vznikne společnost , která bude podle slov ekonomického ředitele ing . Jiřího Frantíka disponovat majetkem ve výši 357 miliónů korun .
Pro Chronotechnu má tato fúze znamenat vyřešení nepříznivé situace , do které se akciová společnost dostala poté , co prudce poklesl odbyt jejích budíků na západních trzích .
Na potížích se podepsal i příliš optimistický předpoklad vedení , že na domácím trhu uspěje s kvalitními pokladnami pro obchody a restaurace v licenci firmy Anker .
Jak jsme už psali , naši soukromníci dali přednost lacinějším pokladnám z jihovýchodní Asie .
Důsledkem je úbytek pracovních příležitostí , takže v říjnu bude v Chronotechně zaměstnáno jen 850 lidí , zatímco počátkem loňského roku jich zde pracovalo 1650 .
V souvislosti s tímto vývojem vznesli odboráři požadavek na odstoupení ředitele a . s . Pavla Vingrálka .
Zástupci Europy , jednoho ze dvou výrobců v SRN , který nepocítil pokles odbytu budíků , přijeli situaci do Šternberka vysvětlit .
Podle generálního manažera této firmy Rudolfa Haberleitnera fúze vytváří předpoklady pro to , aby Eurotech zaujal dominantní postavení ve výrobě budíků a stolních hodin v Evropě .
Krize v úřadě
Mladá Boleslav ( sch ) -
Za kritický označil včera stav přeregistrovávání právnických osob podle nového živnostenského zákona vedoucí živnostenského úřadu Okresního úřadu Mladá Boleslav Pavel Francírek .
" Týká se to obchodních společností , družstev , ale i například církví , politických stran a hnutí nebo obecních úřadů , z nichž se zatím k nám dostavilo jen asi padesát .
Přitom všechny právnické osoby , které provádějí jakoukoli živnostenskou činnost , jsou rovněž povinny do 30 . září předložit živnostenskému úřadu doklady prokazující ustanovení odpovědného zástupce , jenž by splňoval podmínky živnostenského zákona . "
Lhůta pro vystavení koncesní listiny je 60 dní .
Vzniká nebezpečí , že ti , kteří na toto ustanovení zapomněli , budou muset začátkem příštího roku podnikatelskou činnost přerušit .
Mongolské šičky ve Svitu
Zlín ( do ) -
Dvě stovky zapracovaných šiček z Mongolska bude zaměstnávat a . s . Svit Zlín .
Podle právě podepsané smlouvy s ředitelem podniku Gutal z Ulánbátaru by měly nastoupit už 15 . října .
Mimo to Svit jedná ještě s pražskou Polytechnou o zprostředkování další stovky šiček z Ukrajiny .
Poslední zahraniční dělníci , kteří ve Zlíně vyráběli boty , se vraceli domů v únoru letošního roku .
Naprostý nezájem žen ze zlínského okresu i spádových oblastí ale znamenal , že Svitu dnes chybí minimálně 350 - 400 šiček .
Ženy z Mongolska , z nichž mnohé ve Zlíně už před lety pracovaly , budou mít smlouvy minimálně na půl roku , maximálně na rok .
Pokud by ovšem u nás nečekaně stoupl zájem o tuto profesi , v níž si při plnění základní normy lze vydělat 3500 až 4000 korun měsíčně , lze smlouvy se zahraničními dělnicemi vypovědět .
Neubauer : smlouva je " bezpředmětná "
Bonn -
Za " bezpředmětnou " označil mluvčí sudetských Němců Franz Neubauer dvoustrannou smlouvu mezi ČSFR a Německem , rozpadne - li se ČSFR jako subjekt mezinárodního práva .
I v případě , že by smlouva dále platila , však považuje Neubauer za nezbytné jednat s Českou republikou o neřešených sudetoněmeckých problémech .
" Pokud dojde mezi Německem a Českou republikou k novým jednáním , nabídne se příležitost poučit se z dřívějších chyb a nevyčleňovat zásadní sudetoněmecké problémy , " konstatoval .
Zahájen 10 .  summit nezúčastněných
Zahájen 10 . summit nezúčastněných PŘIJATI BUDOU BRUNEJ A UZBEKISTÁN
Jakarta -
V Jakartě včera začala 10 . vrcholná konference Hnutí nezúčastněných zemí .
Zahájení se zúčastnili představitelé 95 členských zemí této organizace , která má 104 členů a do níž budou při této příležitosti přijaty Brunej a Uzbekistán .
Konferenci zahájil prezident hostitelské země Suharto .
Zdůraznil , že rozvojové země by se ve snaze dostat se z bídy měly spoléhat na vlastní síly , a ne jen na Západ .
Jeho projev podle pozorovatelů naznačuje , že Indonésie , příští předseda hnutí , povede nezúčastněné od někdejší konfrontace s bývalými dvěma supervelmocemi k nové politice přizpůsobené mezinárodní situaci po ukončení studené války .
K situaci v Bosně navrhl , aby generální tajemník OSN dostal potřebné pravomoci k organizování operací , které mír nejen udržují , ale přímo aktivně nastolují .
Konference Hnutí nezúčastněných potrvá do neděle .
Studenti odmítli nastoupit do škol
IZRAEL :
Studenti odmítli nastoupit do škol
Tel Aviv -
Téměř 250000 arabských studentů s izraelským občanstvím nenastoupilo včera do škol .
Na výzvu starostů se zúčastnili stávky , která má přinutit izraelskou vládu , aby arabským vesnicím na území židovského státu poskytla více peněz .
Asi 400 demonstrantů z arabských okresů se shromáždilo před jeruzalémskou úřadovnou premiéra Rabina , odkud museli být vytlačeni policií .
Školní stávka a demonstrace jsou součástí kampaně za finanční zrovnoprávnění arabských a židovských vesnic v Izraeli .
Úřady namítají , že většinou chudé arabské obce platí menší daně než srovnatelné židovské osady , které dostávají asi o dvě třetiny více .
Vražda stařenky
Frýdek Místek ( wil ) -
Krajský soud v Ostravě vzal včera do vazby tři muže podezřelé z vraždy dvaaosmdesátileté paní , k níž došlo v pátek ve Frýdku - Místku .
Její byt otevřeli policisté poté , co syn Marie S . ohlásil , že se matka neozývá .
Žena ležela mrtvá na posteli , na první pohled bylo zřejmé , že šlo o násilnou smrt .
Motiv činu byl pravděpodobně loupežný .
Letos bylo na severní Moravě a ve Slezsku spácháno už 39 vražd .
IPF přebírají pověření
Zhruba u dvaceti firem , jejichž akcie se úplně vyprodaly v prvním a druhém kole kupónové privatizace , je možné , aby zástupci investičních privatizačních fondů převzali od fondu národního majetku pověření k zastupování na valných hromadách .
Vyplynulo to z pondělní schůzky zástupců IPF a FNM .
Jde o ty a . s . , ve kterých fondy získaly přes dvě třetiny majetku ( 67 procent ) .
Nicméně tento majetek je rozdroben mezi jednotlivé IPF , které budou muset 29 . září fondu předložit návrh , který z nich pověření k zastupování převezme .
Poté budou fondy moci jeho prostřednictvím ovlivňovat chod firmy a její strategická rozhodnutí ještě před tím , než se majiteli a . s . stanou fakticky - tedy po konci první vlny kupónové privatizace .
Ve výkonném výboru FNM existuje názor , že podobný postup by šel zahájit i u firem , kde zůstaly pro třetí a další kola jen malé zbytky a IPF již přitom vlastní 67 procent celkového podílu na firmě .
FNM však v současné době nemá potřebné podklady pro zahájení takového procesu .
Vedení fondu zvažuje i možnost pověřit zastupováním na valné hromadě některý IPF také ve vybraných případech , kdy potřebné dvě třetiny majetku dává dohromady podíl fondů a FNM .
Nejpopulárnější úředník
Původně předurčen pro úřednickou kariéru , stal se jedním z našich nejpopulárnějších herců .
Dodnes legendární snaživý premiant z Fričových " študáckých " komedií , rozšafný policista Mrázek z Hříšných lidí města pražského , v dabingu kongeniální alter ego Louise de Funese , v rozhlase a na gramofonových deskách neodolatelný vyprávěč .
František Filipovský nezahálí ani dnes , kdy se dožívá pětaosmdesátých narozenin .
K televizním divákům se vrátí v dalším pokračování seriálu Arabela , které se právě natáčí .
R . V .
HLAVNÍHO ÚČETNÍHO
Přenechám 500 m 2 zastavěné plochy
Prodám býv . zem . usedlost v Olomouci - 3800 m 2 , hosp . budovy , ideální umístění u hlavní cesty č . 55
Tel . : 068 / 312 95
Šance pro podnikatele !
Peněžní ústav v centru Prahy
programátory se znalostmi výpočetní techniky , turbo pascalu a částečnou znalostí angličtiny
Chebským " skinům " soupeř nedorazil
ohlédnutí za 6 . kolem ČMFL
Chebským " skinům " soupeř nedorazil SEVEROČESKÉ DERBY V JABLONCI PŘED PRVOLIGOVOU NÁVŠTĚVOU
Sebelepší režisér by nevymyslel lepší scénář : severočeské derby Jablonec - Liberec po dlouhých deseti letech mělo při skvělé kulise téměř 8000 diváků velmi dobrou úroveň , s rozdílnými poločasy .
Kupodivu LIAZ téměř v každém zápase zpočátku inkasuje .
I v neděli byl Slovan rychlejší a vedení během pěti minut bylo zasloužené .
Největší překážkou domácích byl liberecký brankář Maier , nejlepší muž na hřišti .
Až pět minut před koncem se podařilo při neustálém povzbuzování skvělého hlediště domácím Mihálikem vyrovnat .
Po zápase výtečný rozhodčí Jirků , prvoligový nováček : " Obě mužstva byla skvěle nažhavená , ve výborné atmosféře vyhrál fotbal . "
V Benešově prohrál těsně nováček soutěže z jižní Moravy SKPP Znojmo , tým pohraniční policie .
Ministerstvo vnitra je jeho hlavním sponzorem , historický postup však podnítil další : fotbal podporují městský a obecní úřad , pivovar Hostan , Obalex , Sladovny Znojmo a podle možností i další menší firmy .
Je tedy možno tým pomalu posilovat , nyní přišli na hostování zatím do konce roku Kubánek a Činčala z Baníku Ostrava , v Benešově především Kubánek prokázal , že mužstvu může hodně pomoci .
Dvanáct hráčů má profesionální smlouvy , stejný počet jsou vojáci základní služby .
Trenér Jiří Fryš : " Máme potřebné podmínky , věřím v umístění do osmého místa , mám radost i ze zájmu diváků - kolem 3000 , permanentek je na rok prodáno 1200 ! "
Viktoria Žižkov se už objevila v čele ČMFL .
V Chebu vyhrála až v závěru šťastným gólem Daniela Maška z tečovaného trestného kopu , domácí pak otevřeli hru a z protiútoku pečetil Pučelík .
I v Chebu už mají potíže se " skiny " , jejich varovný pokřik " bude bitka , bude " naštěstí vyzněl naprázdno .
Možná proto , že autobus s jejich pražskými " kolegy " ( převážně proslulí sparťané známí z nedávné bitky v Liberci ) z Prahy nevyjel .
Zřejmě zásah prozřetelnosti ( nebo lidské prozíravosti ? ) .
Stínem dvě nezaviněná zranění - odstoupit museli chebský Weber ( klíční kost ) a hostující F . Veselý už ve 20 . minutě - pět stehů na hlavě .
Grussmann mění dres
Alois Grussmann se vrací do Vítkovic .
Včera se na tom dohodli představitelé fotbalových klubů Baníku Ostrava a TJ Vítkovice .
Po návratu z Betisu Sevilla , který za něho Vítkovicím nezaplatil ani korunu z dohodnutých šesti miliónů korun , začal hrát v Baníku .
Stále však kolem něho bylo rušno a závazky Sevilla nechtěla splnit , Baník pak odmítal požadavky Vítkovic na finanční vyrovnání .
sazka - sportka
Výhry 38 . týdne .
Další slušovické dělení
DRUŽSTEVNÍCI DO A . S .
MOVA BRATISLAVA , VLASTNÍCI PŮDY DO ZOD NIVA TRENČÍN
Slušovice ( do ) -
Díky novému transformačnímu zákonu z ledna letošního roku dostane DAK MOVA znovu novou podobu .
Na pondělní schůzi oprávněných osob za přítomnosti státního notáře bylo schváleno rozdělení DAK MOVA na a . s . MOVA Bratislava , jejíž členskou základnu budou tvořit stávající členové DAK MOVA , a zemědělské obchodní družstvo Niva Trenčín sdružující vlastníky půdy .
Tento způsob dělení navrhoval předložený transformační projekt schválený dvěma auditory .
Žádný jiný konkurenční transformační projekt připraven nebyl .
Přesto není vyloučeno , že po domluvě s a . s . MOVA Bratislava se nemohou někteří vlastníci půdy z Nivy začlenit do a . s . MOVA .
Přesné rozdělení členské základny , tj . 5085 oprávněných osob , mezi oba nové subjekty je předmětem jednání nejbližších šedesáti dnů do jejich registrace .
Zatím se počítá s přibližně 3000 členy v MOVĚ a 2000 v Nivě .
Obě nové společnosti budou registrovány na Slovensku .
Podle tiskového mluvčího DAK MOVA Bratislava Milana Kristka je prý logické , že nové společnosti slovenského podniku zůstanou na Slovensku .
K této volbě přispělo i to , že prý MOVA stále cítí určité nepřátelství u některých vysoce postavených vládních činitelů a politiků v České republice , což by mohlo do budoucna komplikovat rozvoj nástupnických subjektů DAK MOVA .
Tavrije v prodeji
Mladá Boleslav ( sch ) -
Dlouho očekávaný prodej osobních vozů značky Tavrija zahajuje zítra firma Tusakko v Mladé Boleslavi .
Dosud bylo do Československa dopraveno 200 těchto automobilů , což podle vedoucího prodejny Miloše Kopeckého stačí firma prodat během týdne .
Další automobily jsou však již na cestě a dodávky by měly plynule pokračovat .
Parlamentní rétorika na jednu notu
PREMIÉR STRÁSKÝ : BÝT POHROMADĚ A ZÁROVEŇ ODDĚLENI NELZE
Praha ( ben ) -
" Být pohromadě a zároveň odděleni nelze , být odloučeni a zároveň spolupracovat všude , kde to bude možné , je jediná schůdná cesta .
Tuto roli nesmí federální vláda zanedbat .
Třetí cesta je vedlejší kolejí . "
Tato slova pronesl před poslanci FS premiér Jan Stráský ( ODS ) , když včera zahájil pokračující diskusi sněmoven FS ke státoprávní problematice .
Ministerský předseda dále připomněl tři oblasti úkolů , které vláda předložila parlamentu ve svém programovém prohlášení .
Týkaly se mimo jiné zeštíhlení federace na pět ( z dvanácti původních ) federálních ministerstev s tím , že ostatní budou do 30 . září zrušena a jejich kompetence převedeny na republiky .
Tato " likvidační " aktivita nevede podle J . Stráského k rozpadu státu .
Kompetence , které si federace ponechává , stále ještě znamenají společný stát .
Zákon o způsobech zániku federace by měl rozšířit ústavní prostor řešení současné situace .
Celodenní diskuse , v níž vystoupil rekordní počet poslanců , byla vedena v jednom tónu .
Vystoupili v ní až na výjimky výhradně poslanci opozice , kteří opět argumentovali nutností referenda , životní potřebou zachování svazku České a Slovenské republiky v jakékoli podobě a upozorňovali na svévolné jednání ODS a HZDS .
Poslanec Ivan Fišera za klub poslanců ČSSD přednesl návrh usnesení ke zprávě vlády o státoprávních záležitostech .
Podle něho by FS mělo od vlády požadovat , aby do 31 . října předložila analýzu všech důsledků rozpadu ČSFR .
FS by mělo dále požadovat , aby do 15 . října Stráského kabinet předložil program opatření vlády proti neústavnímu a živelnému rozpadu státu .
Do 15 . listopadu by pak vláda měla vypracovat koncepci spolupráce obou republik v případě jejich rozdělení .
Poslanec za HZDS Ján Cuper na všeobecné volání opozice po referendu uvedl : " Myslím , že zde nemáme mandát vyhlásit referendum .
Já osobně jsem byl do FS poslán proto , abych obhajoval národní zájmy Slováků .
Jestliže si někdo myslí , že jsem byl povolán proto , abych obhajoval referendum vyhlašované FS , tak já si to nemyslím . "
Předsednictva sněmoven se včera opět nedohodla na zařazení zákona o způsobech zániku federace a dvou kompetenčních novel na program ve čtvrtek zahajované čtvrté společné schůze sněmoven .
Zda se sněmovny budou zmíněnými návrhy zákonů zabývat , rozhodnou poslanci v rámci hlasování o programu této schůze .
V době uzávěrky tohoto vydání jednání FS pokračovalo .
Katechismus pro moderního katolíka HŘÍCHEM JE I DAŇOVÝ ÚNIK A DROGY
Řím -
Nedopustíš se daňového úniku .
Nepřijmeš úplatky .
Nebudeš obchodovat s drogami .
Takto lze interpretovat některá přikázání novodobého desatera , která jsou v novém vydání univerzálního katechismu pro 960 miliónů příslušníků římskokatolické církve na celém světě .
Italský tisk zveřejnil části této 400 stránkové knihy .
Kniha má být vydána koncem roku , po přeložení do hlavních světových jazyků
" Moderní " hříchy jsou například potrat , rozvod , předmanželský sex , požívání drog nebo daňový únik .
Homosexuálové se mají podle katechismu zříci sexu .
Za hříchy jsou považovány i sebevraždy a prostituce , lidé však k nim mohou být dohnáni zoufalstvím nebo zvlášť tvrdými podmínkami .
" Výjimečný stav byl nezbytný "
JARUZELSKI UZNÁVÁ SVOU ODPOVĚDNOST
Varšava -
Veškerou odpovědnost za zavedení výjimečného stavu v Polsku v roce 1981 vzal na sebe někdejší první tajemník ÚV PSDS a bývalý polský prezident Wojciech Jaruzelski .
Oficiálně to včera oznámil členům parlamentní komise , jež se zabývá ústavní odpovědností .
Jaruzelski však uvedl , že je i dnes přesvědčen , že výjimečný stav byl nezbytný a zachránil zemi před národní tragédií .
" Jestliže čas v někom neztišil hněv či nenávist , ať je obrátí proti mně , " prohlásil .
Doba ratifikaci maastrichtských dohod nepřeje
Státy západní Evropy učinily první kroky ke své hospodářské integraci před více než čtyřmi desítkami let .
Po celá tato čtyři desetiletí členské státy , jejichž počet se postupně rozrostl na dvanáct , vcelku ochotně akceptovaly stále větší sbližování v oblasti hospodářské a poté i politické .
Pak však přišel Maastricht - a s ním i dosud nejintenzivnější debata o tom , zda je evropská integrace vůbec tak životně nutná .
Maastrichtský dokument totiž pro tento dosud v podstatě poměrně volný svazek států stanoví zcela konkrétní pravidla , která by jednou měla nabýt platnosti zákonů .
A v tom je pravděpodobně celý kámen úrazu .
Cíle , které si dokument vytyčuje , by v abstraktní rovině odsouhlasil zřejmě každý .
Jejich praktická realizace - pokud k ní dojde - však bude bolestnější , než hlavy států , jež smlouvu v prosinci podepisovaly , zřejmě představovaly .
Velmi dobře to lze doložit na příkladu měnové unie .
S její první fází by se mělo začít již v příštím roce , a plně fungovat by měla nejpozději v roce 1999 , kdy by ES měla společnou měnu .
V praxi však je tento projekt realizovatelný pouze v případě , že v oblasti společné měny budou srovnatelné ekonomické podmínky - hospodářská a životní úroveň , zaměstnanost atd .
K vyrovnání rozdílů mezi dejme tomu Irskem a Německem však má Evropa zatím velmi daleko .
Pokud by jakás takás rovnováha nastolena nebyla , v Evropě , která od ledna 1993 začne rušit hranice , by propukla ekonomicky motivovaná masová migrace .
Řešením mají být subvence , jimiž chce Brusel postupně pozdvihnout celkovou úroveň chudých členů ES .
Příspěvky členských států jsou pochopitelně úměrné jejich bohatství : Německo například hradí momentálně 28.6 procenta , Francie 20 procent .
Chudé Irsko naopak dostává šestinásobek za každou libru , kterou do společné pokladny odvede .
Pád železné opony však otřásl větším počtem jistot , než si jsou eurokraté v Bruselu možná ochotni uvědomit .
Ke slovu se navíc začíná hlásit nová generace politiků , která dříve či později vystřídá nejvehementnější stoupence společné Evropy , Kohla a Mitterranda , a která pravděpodobně nebude ochotna podporovat své chudší partnery bez reptání .
" Kancléř Kohl byl poslední Euroněmec .
Po něm nastoupili skini z Rostocku , " napsal jeden z britských listů .
" Východní Evropa zabředá do ekonomické krize .
Ta by ji mohla přivést k diktatuře .
Ale když přestaneme dávat peníze Španělsku , pořád ještě zůstane demokratické , " soudí francouzský politolog Pierre Béhar .
V tomto kontextu tedy pro ratifikaci maastrichtských dohod nemohla být zvolena doba méně vhodná - což ironicky podtrhlo nedávné vyčlenění Británie a Itálie z evropského měnového systému , v němž integrace postoupila zatím nejdále a v němž platila striktní pravidla a tuhá disciplína .
Přesto však Maastricht ve smyslu koncepce jednotné Evropy dříve či později realizován bude .
Smlouva sama ovšem rozhodně nemůže zůstat neměnným kodexem , který bude krok za krokem uváděn do praxe po zbytek století .
Budovatelé společné Evropy budou muset projevit obrovskou dávku pružnosti a nelpět za každou cenu na jednou schválené liteře - navzdory vlažnému francouzskému " oui " .
Guzmán připraven nést odpovědnost V ODDANOSTI VĚŘIL HLAVNĚ ŽENÁM
Lima -
Hlavní ideolog a vůdce peruánské maoistické organizace Světlá stezka Abimael Guzmán přiznal svou odpovědnost za teroristické činy Světlé stezky , mezi něž patří zavraždění nejméně 26000 osob a materiální škody ve výši více než dvou miliard dolarů , a je připraven nést důsledky dvanáctileté ozbrojené aktivity této organizace .
Současně vycházejí najevo nové podrobnosti z intimního života ústředního výboru Guzmánovy organizace .
Guzmán údajně nejvíce věřil ženám , u kterých si cenil jejich bezvýhradné revoluční oddanosti .
Při zatýkání byl obklopen celkem šesti ženami , z nichž Elena Iparaguirre , krycím jménem soudružka Miriam , byla na druhém místě v mocenské hierarchii Stezky .
Při zatýkání chránila Guzmána svým tělem .
na slovíčko s Bohuslavem KOČÍM , trenérem oddílu karate TJ VŠB Ostrava .
Ostravskému Baníku , který je účastníkem celostátní ligy karate , jste dlouho dýchali na záda .
V poslední době se však výkonnostní mezera mezi vašimi týmy zvětšila .
" V Baníku měli vždy větší možnosti , ať už jde o přípravu či měření sil v zahraničí .
Také proto do něho přešla řada našich odchovanců .
My jsme v krajské soutěži , která je v podstatě druhou nejvyšší u nás .
Do celostátní ligy bychom rádi postoupili , ale chce to vychovávat stále nové borce .
Také proto budeme pořádat půlroční kurs karate za 300 korun , z něhož bychom ty nejlepší mohli zařadit do oddílu .
Trénujeme třikrát týdně v tělocvičně VŠB v Ostravě - Hladnově od 17 hodin a tam se případní zájemci o karate mohou hlásit . "
Stránku připravil JIŘÍ SEIDL
Myslí na Craiovu
Fotbalisté Sigmy MŽ Olomouc odjedou k odvetě 1 . kola poháru UEFA v úterý ráno .
Po poledni rumunského času letadlem Tatra airu z Brna dorazí fotbalisté do Bukurešti , z níž se ihned přesunou do Craiovy .
Tam plánují od 15.30 hodin trénink .
Podle předběžných informací má utkání ve středu začínat v 15 hodin rumunského , což je ve 14 hodin našeho času .
" Šance na postup i po naší výhře 1 : 0 jsou pořád vyrovnané , " tvrdí Radek Látal .
Brankář Přibyl si určitě v Rumunsku více zachytá než doma .
Podle jeho slov bude však jen rád : " Doma jsem v brance neměl moc práce , a tak i proto to byl pro mě nepříjemný zápas .
Nedotažené akce jsou někdy nebezpečnější než vyloženě gólové , protože kolikrát gólman neví , jak nejlépe zareagovat . "
Rekordní deficit Spojených států
Deficit amerického rozpočtu se v srpnu zvýšil o dalších 24.7 mld USD .
Oznámilo to v úterý ministerstvo financí .
Již nyní je jasné , že ve finančním roce 1992 ( končí 30 . září ) dosáhne rozdíl mezi výdaji a příjmy USA rekordní výše .
V prvních jedenácti měsících nynějšího finančního roku činil rozpočtový schodek 295.6 mld USD , zatímco loni to bylo ve stejném období 262 , 6 mld USD .
V celém uplynulém finančním roce dosáhl deficit 269.5 miliardy dolarů .
Bushova vláda odhaduje , že do konce letošního finančního roku se deficit zvýší na 333.5 miliardy dolarů .
Celkový nahromaděný národní dluh USA činí více než 3.95 biliónu dolarů .
Nejvíce prostředků ze státní pokladny odčerpávají sociální a zdravotnické programy , vojenství a úroky ze zadlužení USA .
Ty například stály v letošním roce Spojené státy více než vojenská obrana země .
V prvních jedenácti měsících letošního finančního roku činily úroky z dluhu americké vlády 275.08 miliardy dolarů , zatímco celkové výdaje na obranu dosáhly ve stejném období 261.73 miliardy dolarů .
Nezávislí ekonomové a mezinárodní agentury varují , že schodek Spojených států se stává stále větší zátěží světové ekonomiky .
Vláda ČSFR o federálním majetku
Praha ( jet ) -
Zákonem o způsobu dělení federálního majetku mezi republiky se včera zabývala federální vláda .
K jeho rozdělení mezi ČR a SR by mělo dojít do konce roku v poměru 2 : 1 , řekl novinářům premiér Jan Stráský .
Nebude se používat finančního vyrovnání , ale nemovitý i movitý majetek se bude předávat ve hmotných objemech .
Vláda předpokládá používání územního principu , podle kterého majetek přejde na tu republiku , na jejímž území se nachází .
Místopředseda vlády Rudolf Filkus nám k tomu potvrdil , že budova i vybavení Pražského hradu a Federálního shromáždění se stanou vlastnictvím ČR .
Budovy našich velvyslanectví budou na republiky převedeny rovněž ve hmotných objemech při dodržení poměru 2 : 1 a tak , aby po rozdělení mohly plnit svou funkci .
Vláda včera nově rozhodla , že majetek armády a resortu vnitra se bude dělit podle stejných principů jako všechno ostatní , dosud se předpokládal jakýsi " specifický přístup " .
slovo má PETR OSLZLÝ , umělecký šéf Divadla Husa na provázku a projektu Centra experimentálního divadla v Brně :
Peter Scherhaufer dokončuje třetí část shakespearomanie - Člověk Bouře .
Všechny tři se budou hrát v jednom dni .
Eva Tálská rozšíří inscenace dvojice králů nonsensu ( Learovy Příběhy dlouhého nosu a Carollovu Alenku ) na trojici Morgensternovými Šibeničními písněmi , hezky se jí Nešťastnými svatbami rozbíhá i projekt studia Dům .
Vladimír Morávek a jeho stále " nedětštější " studio zatím novou inscenaci tají . . .
Husa na provázku mobilizuje síly , aby bez Vladimíra Javorského , který přijal angažmá ve francouzském Blois , za provozu zvládla přechod do vytoužené budovy , jejíž dokončení si vyžádá ještě 15 miliónů Kčs .
Provoz v Domě pánů z Fanalu včetně alžbětinské scény zahájíme za rok Divadlem v pohybu IV .
Samozřejmě s Boleslavem Polívkou a s hosty - našimi alternativními blíženci z celého světa .
Stanislav Navrátil
kdo je kdo ?
Stanislav Navrátil
přednosta Okresního úřadu v Bruntále
Pochází z Českomoravské vysočiny .
Vystudoval knihovnictví a folkloristiku na filozofické fakultě univerzity v Brně .
Na Bruntálsko přišel začátkem šedesátých let .
Od roku 1968 pracoval jako dělník většinou na stavbách .
V komunálních volbách v roce 1990 byl do svého úřadu zvolen za Občanské fórum .
Nikdy nebyl členem žádné politické strany .
" Mé začátky ve funkci přednosty byly těžké , " vzpomíná Stanislav Navrátil .
" Nebyl jsem na takovou úřednickou práci připraven .
Postupně jsem si však uvědomil , že státní správa by měla znamenat především tvrdý byrokratický dohled .
Aktivita a rozhodování patří do kompetencí správy místní . "
V souvislosti s otázkou státoprávního uspořádání je mu blízká myšlenka menších územních celků , než jsou dnešní okresy .
Princip regionů by podle něj bylo třeba zavádět pomalu a delší dobu jej pouze zkoušet .
Velkým koníčkem Stanislava Navrátila je shánění a lepení papírových hradů .
" Hraji si s modely a vzpomínám na chvíle , kdy jsem hrady navštívil .
S manželkou jsme projeli na kole celou republiku .
Za komunistů jsme na to měli čas , " říká přednosta .
S cyklistikou začínal už v dětství .
" Našel jsem na smetišti raritu - rám vyrobený z plných kovových trubek .
Stal se základem kola , které jsem si postavil .
Do kopce jsem se na něm sice nadřel , ale dolů to fičelo . "
TOMÁŠ NETOČNÝ
KRESBA : ALFONS KEPAČ
Jubileum Slovanského gymnázia
Oslavy 125 . výročí zahájení vyučování ve Slovanském gymnáziu , které je nejstarší na severní Moravě , začnou zítra v Olomouci .
Povolení k založení školy vydal císař František Josef I . , který se dokonce zúčastnil osobně prvních maturit v tomto ústavu .
Mezi 8448 dosavadními absolventy byly i takové osobnosti jako například kardinál František Tomášek .
I dnes patří tato střední škola , kterou navštěvuje 1100 studentů , mezi největší na severní Moravě .
Mezi chlouby ústavu patří především studium na sedmileté francouzské sekci .
Vyhrožovali oběšením
případ ze stínů
Vyhrožovali oběšením
Tři muži vykopli v pravé poledne vchodové dveře rodinného domku v Českém Těšíně .
Majitel , kterého znali , právě klidně seděl u kamen .
Požádali ho , ať jim dá peníze .
Odmítl .
Začali ho bít a prohledávat byt .
Vzali si asi šest set korun , rádio , hodiny .
Z okna uviděli přicházet bratra majitele domku , kterého zavolali dovnitř .
I po něm chtěli peníze .
Když také on tvrdil , že žádné nemá , bili ho pěstmi po celém těle .
Pak nezvaní návštěvníci oběma mužům uvázali kolem krku provaz a vyhrožovali , že je pověsí .
Napadení však stále odmítali peníze vydat .
Útočníci je donutili , aby si je šli společně půjčit ke známým .
Po dvou neúspěšných návštěvách se oběma mužům podařilo cestou utéct a přepadení šli ohlásit policii .
Dva z násilníků byli zadrženi , kdo byl ten třetí , se policii nepodařilo zjistit .
Obvinění svého kumpána neprozradili .
Jeden z nich při vyšetřování odmítl vypovídat , další vše přiznal a útok popsal stejně jako napadení muži .
Před soudem však svou výpověď odvolal .
Uvedl , že se přiznal jen proto , aby měl od vyšetřovatele pokoj .
Začal tvrdit , že v osudný den přišli do vilky na návštěvu a společně s majitelem domu klidně popíjeli víno .
I přes tuto obhajobu prokurátor oba útočníky žaloval z trestných činů loupeže , krádeže a porušování domovní svobody .
Josefa F . , který byl již čtrnáctkrát trestaný , okresní soud V Karviné odsoudil k pěti a půl rokům vězení .
Jeho kolega Jaroslav S . dostal o rok míň .
Oba se proti rozsudku odvolali , krajský soud však v minulých dnech odvolání zamítl .
Pardubického centra Czerlinského stíhá obránce Kubíček .
Czerlinski sice v úterý proti Č . Budějovicím jednou skóroval , ale jinak jeho řadu trenér Uher nechválil .
ve zkratce
Orientační potápěč z Liberce Lubomír Silný se stal na MS u Klagenfurtu mistrem světa v disciplíně M kurs .
Evropu při SP v atletice budou reprezentovat také trojskokanka Kašpárková a oštěpař Železný , včera odletěli do Havany .
Muhammad Ali ( 50 ) , bývalý profesionální mistr světa v boxu , se po 18 měsících vrátil do léčebného zařízení v Hilton Headu .
Jak známo , léčí se na chorobu podobnou Parkinsonově nemoci .
V poslední době se však u něho projevují známky počínající debility , poruchy pohybu a řeči .
Basketbalista Marčuljonis ( NBA Golden State Warriors ) si při krátkém pobytu v rodné Litvě po nešťastném pádu se schodiště zlomil nohu a dva měsíce nebude hrát .
Zajímavé je , že se doma zranil už vloni , kdy na břehu jezera zakopl o betonový kvádr .
Víkend přinese vyvrcholení plochodrážní sezóny : Zlatá stuha juniorů ( sobota ) , 44 . ročník Zlaté přilby ( v neděli pojedou i Angličan Doncaster , Novozélanďan Shirra , Dán Nielsen , Švéd Gustafsson a Američan S . Moran , oba závody začínají v Pardubicích ve 13 h ) , Tomíčkův memoriál ( v Praze v pondělí od 18 h ) .
Nováček ženské ligy basketbalu Orlana Žamberk ( bývalý Orbis Praha ) , změnil po úvodním kole soutěže název na BK Traner Praha ( madridská firma Traner se zabývá výrobou sportovního oblečení ) .
O Pohár Emila Zátopka , běžecké soutěže školních štafet , se zúčastnilo téměř 350 škol .
Ve 43 členných štafetách si odběhlo svůj kilometrový úsek víc než 14000 dětí .
ledové součty
Kola : 1 . - 3 .
Branky : 138 , průměr 6.57 na zápas .
Střelci : 6 - Čaloun ( Litvínov ) , 5 - Mach ( Kladno ) , 4 - Štraub ( Zlín ) , 3 - Chlubna ( Jihlava ) a Kysela ( Litvínov ) .
32 hráčů dalo 2 góly .
Brankáři s nulou : Hlinka ( Vítkovice ) a Novotný ( Jihlava ) - oba ve 2 . kole .
Vyloučení : 179 x 2 min , 1 x 5 min . , 2 x 10 min , 1 x do konce .
Diváci : 65604 , průměr 3124 na zápas .
Jak ustanovit ředitele televize
minirozhovor
Jak ustanovit ředitele televize
V úterý doporučil ústavněprávní výbor SNR ke schválení návrh zákona o STV .
Státního tajemníka ministerstva kultury SR Ivana Mjartana jsme se zeptali , kdo navrhne kandidáta na ředitele STV , jehož má potom SNR volit .
" V tomto výboru prošlo , že by ho měla volit SNR .
Mně se zdá rozumnější , kdyby na návrh rady STV jmenoval ředitele předseda SNR .
Je to ale věcí poslanců a v plénu se o tom určitě bude diskutovat . "
Návrh ústavněprávního výboru ovšem radě STV vůbec neumožňuje podílet se na jmenování ředitele .
" Tento výbor navrhl tuto alternativu , výbor pro vědu a kulturu zase navrhuje , aby ředitele jmenoval na návrh rady STV předseda SNR .
Podle mne by ředitel měl být jmenován .
Jinak se snižuje úloha rady , protože plénum nemusí její návrh schválit . "
Plnit instrukce jiných bych nevydržel
Proč jste tedy vůbec kandidoval ?
" Nechuť ke mně , jakož i širší nechuť k přetrvávání funkce federálního prezidenta , musela být prokázána , aby se aspoň něco vyjasnilo .
Kdybych nekandidoval , mnoho lidí by řeklo , že jsem tím přispěl k rozdělení , protože jsem ze strachu z nezvolení opustil bojiště .
Kdybych byl nekandidoval , bylo by tvrzení o kapitánovi , který opouští potápějící se loď , zcela na místě . "
Na rozdíl od mnohých politiků přijala veřejnost váš odchod z Hradu vcelku klidně .
Zatímco třeba v létě 1990 se zdálo nemožné zříci se prezidenta Havla , který se jevil prostě nepostradatelným , v létě 1992 šlo ztrátu hlavy státu oželet .
Jak si to vysvětlujete ?
" Důvodů je více .
Jedním z nich byl zřejmě obecný dojem , že federace nemá perspektivu , a mé nezvolení do federální funkce není tudíž žádnou tragédií .
Ale svou roli mohlo hrát pochopitelně i to , že už tolik lidí nespojovalo naděje na demokratický vývoj jednoznačně s mou osobou .
Což je samozřejmě dobře : co by to bylo za demokracii , kdyby měla stát a padat s jedním člověkem ? "
Vaše další setrvání v úřadě znemožnilo HZDS , které se kategoricky postavilo proti vaší kandidatuře .
Vrcholní reprezentanti zdůvodnili svůj nesouhlas i tím , že Hrad v roli " šedé eminence " byl účasten na pádu Vladimíra Mečiara v dubnu 1991 a na jeho údajném sledování FBIS .
Mohl byste objasnit svou roli v těchto záležitostech ?
" S odvoláním pana Mečiara jsem neměl nic společného , naopak : dobře jsem si tehdy dával pozor na to , abych do této věci nebyl nijak vtažen .
Považoval jsem to za čistě slovenskou věc a věděl jsem , že jakýkoli můj vstup do ní by mohl mít jen a jen neblahé politické důsledky .
Že jsem měl něco společného s údajným sledováním pana Mečiara , je ryzí nesmysl .
Pan Mečiar má dost často sklon hledat všude nějaké tajné spiklence , kteří mu chtějí ublížit .
Druhá věc je , že mi způsob vládnutí Jána Čarnogurského byl skutečně sympatičtější , než způsob vládnutí pana Mečiara .
Ale to byl pouze můj názor , který jsem nijak nepromítal do svého politického konání .
Jsem totiž demokrat a myšlenka , že bych překračoval své kompetence a pokoušel se jakýmisi zákulisními intrikami ovlivňovat rozhodování demokratických institucí , je mi cizí . "
Vladimír Mečiar rovněž prohlásil , že jste ve svém předvolebním projevu jasně podpořil jeho politické protivníky .
Ale i prakticky celá slovenská a česká levice interpretovala tento projev jako prohřešek proti vaší proklamované nestrannosti .
Jak pohlížíte na toto své vystoupení s odstupem času ?
" Důvody , proč pan Mečiar a HZDS nechtěli , abych byl zvolen prezidentem , jsou hlubší a komplikovanější , nerozhodl o tom samozřejmě jen zmíněný projev .
V tom projevu jsem varoval voliče před těmi , kdo slibují nesplnitelné , kdo mění názory a kdo nabízejí různé dobrodružné , zmatené a kontroverzní představy o naší budoucí státnosti .
Že to pan Mečiar vztáhnul na sebe , je jeho věc .
Voliči to na něj zřejmě nevztáhli , protože mu dali své hlasy .
Já jsem v předvolební kampani nechtěl agitovat pro žádnou konkrétní stranu nebo proti nějaké vystupovat .
Chtěl jsem pouze hájit určité hodnoty .
Myslím si , že to bylo mou povinností .
Nechovat se tak by znamenalo být prezidentem , který nemá žádný názor .
Na co by ale takový prezident byl ? "
Na druhé straně mnoho opozičních politiků vehementně trvá na uskutečnění státoprávního referenda , které jste vy sám tak dlouho a úporně prosazoval .
Mělo by podle Vás v nynější situaci ještě referendum nějaký smysl ?
" Referendum by bývalo mělo smysl před rokem , kdy jsem o ně tak vehementně bojoval .
Dnes se mi zdá být na referendum pozdě .
Kdo a kde a jaké referendum může dnes vyhlásit - a o čem ?
HZDS poté , co byla přijata slovenská ústava , nepřipustí na Slovensku jiné referendum , než ratifikační , které jen stvrdí to , co slovenská politická reprezentace už učinila .
Neumím si představit , že by kdokoli na světě mohl donutit SNR nebo slovenskou část Federálního shromáždění k tomu , aby souhlasily s něčím jiným .
A o čem by měli v referendu rozhodovat Češi ?
Buď by řekli , že chtějí zachovat společný stát , který zachován stejně být nemůže , protože si ho demokraticky zvolená slovenská reprezentace nepřeje , anebo by řekli , že chtějí rozdělení , k němuž tak jako tak dojde .
Volili by tedy mezi nesplnitelným snem a neodvratnou skutečností .
Nevím , jaký smysl by takové referendum mělo . "
Jak v této souvislosti vnímáte fakt přijetí Ústavy Slovenské republiky ?
Spatřujete v ní konstituci samostatného státu ?
" Jde o ústavu samostatného státu .
Některé články mají sice odloženou účinnost , ale sama jejich existence předvídá budoucí samostatnost .
Samostatnost je ve slovenské ústavě navíc materializována v některých článcích i přímo a hned .
Jde o ty články , které jsou v rozporu s federální ústavou a jejichž účinnost odložena není .
Z hlediska čistě právního by tedy bylo možno považovat přijetí této ústavy za neústavní odtržení od federace .
Já si ale myslím , že nemá vůbec žádný smysl se na slovenskou ústavu dívat z tohoto hlediska .
Československo nevzniklo také ' ústavně ' , žádný nový stát vlastně nevzniká čistě ústavně , protože ústavy států obvykle nemají v sobě paragrafy , které by umožňovaly jejich zánik a které by ho umožňovaly navíc takovým způsobem , který by vyhovoval jeho osamostatňujícím se částem ( nepočítám - li ovšem ústavy totalitní : Stalinova ústava připouštěla vystoupení republiky ze SSSR , protože totalitní ústavy , jsouce pouze cárem papíru , mohou připouštět cokoliv ) .
Že směřujeme k rozdělení na dva státy , bylo jasné už před přijetím slovenské ústavy , ta ústava to jen potvrdila .
Je v životním zájmu obou republik , aby rozdělení proběhlo klidně , na principu dohody , aby oba vzniklé státy byly státy nástupnickými a aby jejich budoucí soužití nebylo obtěžkáno nepřátelstvím , vzájemným obviňováním a různými konflikty .
Slovensko má právo na samostatnost , Češi musí vzít jeho osamostatňování na vědomí a musí se se Slovenskem dohodnout , jak se to slušně udělá .
Zaplétat do toho právnické úvahy o neústavnosti slovenské ústavy mi připadá politicky poněkud pošetilé : právo na sebeurčení se stěží dá někde uskutečnit právně perfektním způsobem .
Na druhé straně ovšem musím říct , že by si Slováci podstatně zlepšili situaci , kdyby byli jen o trochu trpělivější a odložili účinnost celé své ústavy až na den , kdy federace oficiálně zanikne .
Vzpomínám - li si dobře , radil jsem jim to .
Ale to víte , rady Čecha , navíc Čecha , který tolik bojoval za existenci federace , ty jsou dnes na Slovensku a priori podezřelé . "
" Rozchod by byl popřením vůle celých generací " ( . . . )
" Kdybychom se dnes rozešli , budoucí generace by to vnímaly jako chybu a neodpustily by nám to , " psal jste před rokem v Letním přemítání .
Nemáte dnes strach ze soudu budoucích pokolení ?
" Já osobně se toho soudu bát nemusím , protože já pro rozdělení nebyl .
Jak budou budoucí generace toto rozdělení hodnotit , to nám ukáže až budoucnost .
I když vím , že rozdělení je dnes už nevyhnutelné , stále si myslím , že ho budoucí generace nebudou považovat za věc dobrou .
Nebude - li tomu tak , tím lépe . "
Když jste v televizi hovořil s Antonínem Přidalem , použil jste termín " duchovní ukazatel českého státu . "
Myslíte si , že v podmínkách dnešní morální krize a nedovzdělanosti v naší postkomunistické společnosti je vůbec možné dát českému státu duchovní základ ?
" Morální krize a nedovzdělanost nejsou přece výzvou k jejich respektu či prohlubování , ale naopak k tomu , aby se jim čelilo . "
Ano , to máte pravdu , ale v dějinách tohoto státu vždy po krátkém vzepětí ( připomeňme týdny před Mnichovem nebo srpnový týden po okupaci v roce 1968 ) převládla spíše česká malost a přízemnost .
Není právě toto náš národní osud ?
" Zajisté , že tento pád do malověrnosti po okamžicích společenského vzepětí patří rovněž k našim tradicím .
Ale i tomu je třeba čelit a znovu a znovu vyzývat k trvalé tvořivé občanské práci .
Není náhodou , že idea ' drobné práce ' byla i Masarykovým leitmotivem . "
Kdo podle vás , které sociální skupiny by se především měly ujmout úkolu pozvednout duchovní úroveň národa ?
" Úloha vědců , pedagogů , duchovních a vůbec vzdělanců je natolik zřejmá , že je téměř banální o ní mluvit .
Proto bych tu spíš zdůraznil úlohu politiků .
Jedním z nebezpečí demokracie - včetně naší - je , že vynáší do politiky často lidi průměrné , kteří nevidí dál než na špičku vlastního nosu . "
Budoucí český stát by podle vás měl založit nový politický systém , který by zabránil hypertrofii , ba diktatuře stran .
Odvoláváte se často v této souvislosti na Ferdinanda Peroutku , který strany nazval neštěstím našeho politického systému .
Ale Peroutka zároveň připustil , že jen díky rozvinutému stranictví Československo přežilo protidemokratické smrště dvacátých let .
Nejsme dnes v podobné situaci ?
" Československo je dnes jiné , ten typ smrští , který hrozil ve dvacátých letech , nám nehrozí , svět je jiný a já jsem skutečně hluboce přesvědčen , že máme šanci se poučit ze všech vlastních zkušeností i všech zkušeností ostatních států a založit náš politický systém trochu lépe .
Konstituování samostatného státu je k něčemu takovému vzácnou příležitostí .
Absolutně chápu ekonomy , kteří nechtějí žádné třetí cesty , kombinující socialismus s kapitalismem , nechtějí uskutečňovat utopie a příliš experimentovat , nicméně nezdá se mi dobré dělat z toho principu názor na svět a zakazovat si cokoli zlepšovat , vytvářet cokoliv nového .
Dějiny lidstva jsou dějinami lidské tvořivosti , vynalézavosti , objevování nových věcí a formulování nových myšlenek - zakázat si něco takového by znamenalo popírat samu podstatu lidského života . "
Chcete tím naznačit , že v Čechách je situace taková , že některé vlivné strany by měly nebo mají tendenci něco potlačovat nebo lidem zakazovat ?
" Neřekl bych , že české politické strany mají potlačovací či zakazovací tendence .
Spíš mají sklon vytvářet opakováním určitých frazeologických stereotypů klima mírného tlaku a vytvářet situaci , kdy se prostě nehodí určité věci říkat .
Dnes je například vyloženým faux pas mluvit v dobré společnosti o ' hledání ' , ' objevování ' či ' nových řešeních ' . "
Proskakují zprávy , že se vás zejména emisaři ODA , ale i jiných stran pokoušejí přemluvit , abyste vstoupil do jejich řad .
Má vůbec praktický smysl trvat na prvorepublikové tradici nadstranických prezidentů ?
" I u nás budou nepochybně straničtí prezidenti nebo aspoň prezidenti do jisté míry straničtí .
Bude - li řekněme roku 2010 volen prezidentem nějaký šedesátiletý pán , pak by to neměl být někdo , kdo je politicky ' tabula rasa ' , nějaký univerzitní profesor , který se nikdy o politiku nezajímal .
Takový člověk by mohl být opravdu jen prezidentem dekorativním a reprezentativním .
Bude to - a měla by to být - osoba , která je politicky činná od svých dvaceti .
A stěží si lze představit takovou osobu bez toho , že by vyrůstala a profilovala se v určitém konkrétním politickém prostředí , tedy v prostředí nějaké strany .
V tomto okamžiku však , kdy se politické spektrum stále ještě rodí a kdy nemá dostatečné tradice , kdy je náš politický život tak polarizován , ba desintegrován , se mi nezdá , že si můžeme ryze stranického prezidenta dovolit .
To by asi vedlo jen k další nežádoucí polarizaci .
Zdá se mi , že stále ještě potřebujeme prezidenta spíš integrujícího , zaručujícího v době politicky dost bouřlivé určitou státní a politickou kontinuitu , tedy prezidenta nepříliš identifikovaného s některou konkrétní politickou stranou .
To je úvaha obecná .
Pokud jde o mne osobně , necítím potřebu do nějaké strany vstoupit nebo nějakou založit , a nemyslím si ani , že by takový krok byl k nějakému širšímu prospěchu .
Spíš by naopak naši zdramatizovanou politickou scénu ještě dál zdramatizoval .
Ostatně nemyslím si , že by má nepříslušnost k nějaké politické straně znamenala , že jsem osobou politicky zcela beztvářnou .
Sympatie některých stran ke mně a odpor jiných stran to snad dostatečně potvrzují . "
Výsledek posledních voleb vám přisoudil na české scéně za stěžejního politického partnera Václava Klause .
Jak si vy , který kladete důraz především na mravně etický náboj politiky , rozumíte s mužem , jenž kromě tohoto principu akcentuje v politice především chladný pragmatismus ?
" Myslím , že právě proto se můžeme docela dobře doplňovat . "
Když už jsme u Václava Klause - v tisku se objevily spekulace o tom , že Hrad vyvinul v létě 1990 jisté úsilí odsunout tehdejšího ministra financí ČSFR na politicky méně významný post guvernéra státní banky .
Byly tyto dohady opodstatněné .
" Když se tvořila koaliční vláda OF a VPN , uvažovalo se o nejrůznějších kombinacích .
Přihlíželo se ke všemu možnému , včetně národní příslušnosti , a já si vzpomínám , že v jakési fázi jednání mne představitelé OF a VPN vskutku požádali , abych s Václavem Klausem promluvil o možnosti , že by byl guvernérem státní banky .
Bylo to v době , kdy úkolem dne bylo mimo jiné odpoutat banku od státu a postavit ji na vlastní nezávislé nohy , a někteří se domnívali , že takový úkol by mohl dobře splnit právě muž tak průrazný , jakým je Václav Klaus .
Roli hrály ovšem i další rozmanité důvody .
Nešlo tedy ani o Hrad ani o tlak .
Já o tom s Václavem Klausem prostě jen mluvil ( netlačil jsem tedy na něj ) a mluvil jsem o tom s ním z pověření koaličních partnerů , ne tedy jakéhosi ' Hradu ' .
S odstupem času si myslím , že bylo dobře , že Václav Klaus zůstal ministrem financí a Josef Tošovský guvernérem banky .
Ale při koaličních jednáních se vždycky probírají nejrůznější varianty , mnohdy i takové , které se po čase jeví jako zcela nesmyslné . "
Vraťme se ještě do současnosti .
Je asi předčasné ptát se vás , zda byste chtěl být prezidentem samostatného českého státu .
Můžete nám však říci , za jakých okolností byste určitě českým prezidentem být nechtěl ?
" Otázku jste položili mazaně , gratuluji .
Především bych nechtěl být prezidentem , kdyby ve věci mé prezidentury nebyl poměrně široký politický konsensus .
Nemyslím si , že bych mohl tu funkci dobře zastávat , kdybych například prošel až v desátém kole volby a jen o jeden hlas a kdyby mne mnozí volili se sebezapřením a jen proto , aby už nějaký prezident byl .
Ostatně ani pro začínající stát by nebylo nejlepší , kdyby začínal tím , že si není schopen zvolit prezidenta - to se hodí spíš k zanikajícím státům .
Dále bych nechtěl být prezidentem , kterému ústava neumožňuje vlastní tvořivou práci a kterého odsuzuje jen k tomu , aby od rána do večera nosil kravatu , kladl kytky k památníkům , měl slavnostní projevy při výročích a absolvoval nekonečné množství obědů , večeří , při nichž by se mohl bavit se vzácnými návštěvami tak nanejvýš o počasí .
Leckdos by takový život jistě s chutí přijal , ale já mám trochu jinou povahu : důležitější , než kde sedím , je pro mne , zda mohu něco tvůrčího dělat podle vlastního rozumu a svědomí .
Plnit jen mechanicky instrukce jiných bych asi dlouho nevydržel . "
A poslední otázka : Již několikrát jste tajemně naznačil , že máte ' svůj plán ' .
Není na čase zvednout roušku tajemnosti a prozradit jeho podrobnosti a cíle ?
" Neřekl jsem to několikrát , ale jen jednou .
Neřekl jsem to tajemně , ale docela normálně .
Je to citát z Benešových pamětí , který jsem si osvojil asi v jedenácti letech , abych ho pak žertovně užíval ve všech možných a nemožných souvislostech .
( Takových osvojených rčení mám víc ) .
Kdybych byl při těch dávných Hovorech v Lánech , kdy mi to víceméně jen ' ujelo ' , tušil , co z toho vzejde , samozřejmě bych to neřekl .
Byla to má pitomost :
Nemluvil jsem přece se svou ženou nebo přítelem Zdeňkem Urbánkem , kteří znají taková má žertovná rčení odnepaměti , ale k miliónům lidí , kteří je neznají .
Vznikl z toho dojem , že mám jakýsi tajný plán na záchranu republiky a světa , něco na způsob zázračné zbraně , s níž lze vyhrát jakoukoli válku .
A novináři od té doby píší o mém plánu a ptají se mne na něj a já si z toho zoufám .
O něčem to ale svědčí , žijeme ve stavu jakési obecné nejistoty a to je přirozeně živná půda k pátrání po zázračných receptech , které rázem všechno vyřeší .
Samozřejmě , že mám své plány , jako každý .
Nejsou ani tajemné , ani zázračné .
Když jsem se tehdy zmínil o tom , že ' mám svůj plán ' , měl jsem v úmyslu v určitém okamžiku abdikovat , pak se na určitou dobu ztratit z veřejného života , odpočinout si , pár věcí si prostudovat a promyslet , pak se v určitém okamžiku a určitým způsobem zase objevit a posléze určitým způsobem veřejně být a politicky působit .
To všechno jsem dodržel .
Mám pochopitelně i své konkrétnější představy o tom , jak by se mělo dál v naší zemi postupovat , jak dosavadní stát kulturně dělit , jak nový stát zakládat , jak soužít se Slovenskou republikou , mám své představy o české ústavě , o politice České republiky a o spoustě dalších věcí .
Vím také , jak se svými představami postupně seznamovat veřejnost i politiky .
Daleko ovšem důležitější , než konkrétní představy o obsahu a harmonogramu různých konkrétních kroků , je cosi jiného : představa o určitém druhu politické kultury , z níž by ty kroky měly vyrůstat , o způsobu a stylu politického chování , jež by je mělo provázet , o postojích , které by měly zrcadlit .
To všechno tedy mám - a byla by hanba , kdybych nic z toho neměl - ale nejde pochopitelně o žádný tajný a všechny překvapující zázračný recept na záchranu světa , jak by to mohlo vypadat z neustálých zvědavých dotazů .
Shrnuto : můj " plán " není ničím jiným , než představou o hodnotách , které bych rád trvale zdůrazňoval , o konkrétních politických představách , které z těch hodnot vyrůstají , a o způsobu , jak ve svém zvláštním postavení tyto hodnoty i představy připomínat . "
FOTO : MAFA -
HERBERT SLAVÍK
Postoupí Izrael území Sýrii výměnou za mír ?
Jeruzalém -
Izrael bude jednat se Sýrií o navrácení jím okupovaných území výměnou za mír .
Oznámil to včera izraelský předseda vlády Jicchak Rabin .
Jde o strategicky důležitou oblast Golanských výšin , jež byla dobyta roku 1967 .
J . Rabin prohlásil : " Nemyslím si , že bychom mohli dosáhnout míru se Syřany pouze za území , ale neztrácím naději .
Není jistota , že by se tím mohlo dosáhnout míru , ale musíme to zkusit . "
Zprávy o připravované schůzce izraelského premiéra se syrským prezidentem Háfizem Asadem již postupně pronikají na veřejnost .
Proti případnému jednání o navrácení Golanských výšin již však delší dobu protestují osadníci židovských vesnic rozmístěných na tomto území .
( Viz Ministr Šimon Peres vyzval k izraelsko - syrskému summitu str . 8 )
DĚTI AZYLANTŮ vyhlížejí rozbitým oknem z ubytovny pro utečence v Templinu u Berlína , která se stala terčem útoku pravicových radikálů
Účelnost zjednodušování
PETR ŠÍMA
Fenomén zjednodušování nás provází vlastně od dětství .
Bezpochyby je zjednodušování účelné .
Dítě má mít jednoduché hračky , které mu dovolují , jak se traduje , účelně rozvíjet fantazii .
Je účelné a didakticky osvědčené , že se ve škole učíme poznávat cestou od jednoduchého k složitějšímu .
Je také prokázáno , že složité jevy lépe pochopíme , použijeme - li k jejich vysvětlení jednodušších modelů .
Tak se nám fenomén zjednodušování dostává do krve .
Zjednodušování však od kolébky provází i celé lidstvo .
Vždyť jak jednoduché ( a pohodlné ) bylo usoudit , že když Slunce vychází a zapadá nad Zemí , tudíž se kolem ní pohybuje .
Proč si komplikovat život , a vymýšlet a dokazovat , že je tomu naopak ?
Těchto a podobných zjednodušení jsme se účelně zbavili .
Jsme přece moderně myslící lidé , moderní vědci .
Ale je tomu opravdu tak ?
Je pravda , že si uvědomujeme složitost jevů a věcí v oborech , ve kterých se cítíme být specialisty .
Horší je to už s obory , ve kterých doma nejsme .
Démon zjednodušování nás nabádá , abychom nevěřili , že dvěma body lze vést nekonečné množství přímek .
Žijeme tak bezděky v pohodlném světě eukleidovské geometrie , aristotelovské mechaniky a newtonovské fyziky .
Ještě horší je to s těmi , kteří jsou naslovo vzatými specialisty ve svém oboru , ale domnívají se , že celý komplexní problém lze zjednodušit až na " prvočísla " .
V této podobě se zjednodušování začíná nazývat redukcionismem a začíná ztrácet na účelnosti .
" Současná věda je ve značném rozsahu založena na dvou filozofických doktrinách , redukcionismu a empirismu , a obě jsou falešné , " napsal Sören Lövtrup , švédský evolucionista .
Ano , právě biologické vědy jsou nejvíce postiženy redukcionismem .
Zde se nejčastěji setkáme s názorem , že život lze vysvětlit pouze na základě fyziky a chemie .
Avšak evoluce živých organismů na této planetě směřovala v každém okamžiku k následně vyššímu stupni komplexnosti , a na každé nové , složitější úrovni organizace se objevily nové fenomény , procesy a mechanismy , kvalitativně odlišné od předchozích .
Prakticky žádný z principů platných pro předchozí evoluční stadia nebyl na tyto nové vztahy aplikovatelný .
Proto existují zákony platné pouze pro biologické jevy a biologické interakce , jež nelze zjednodušovat na principy fyzikálních nebo chemických reakcí .
R . 1947 napsal Pierre Teilhard de Chardin : " Moderní myšlení , které se dalo příliš svést krásami analýzy , až se z ní stala iluze , si zase zvyká vidět evolutivně tvůrčí funkci syntézy .
Začíná nahlížet , že v molekule je rozhodně víc než v atomu , v buňce víc než v molekulách , ve společenství víc než v jednotlivcích . . .
Dnes začínáme připouštět , že na každém stupni kombinace se v novém řádu vynořuje něco , co nelze redukovat na jednotlivé prvky . "
Máme však vždycky na paměti tento vzkaz ?
" Věřím , že většina současných biologů se považuje za materialisty .
A nejzákladnější představou jejich materialismu je , že projevy života lze bezpochyby vyřešit na podkladě našich znalostí fyziky a chemie , " napsal S . Lövtrup r . 1983 .
OBSAH
ÚVODNíK EDITORIA
Molekulární taxonomie ?
FLEGR _ T
Jaroslav Flegr
Vášně kolem " DNA otisků prstů " OTISKY
Josef Chalupský
Vnímání řeči kochleárním implantátem VALTICH
Miloslav Valvoda , Tomáš Tichý
Gordonské konference _
Vladimír Vilm
Šifrování pomocí velkých prvočísel
Jiří Adámek
Totemismus - náboženství , nebo badatelský omyl ?
Josef Kandert
Principy trvalého zneškodnění radioaktivních odpadů
Lumír Nachmilner
Bertrand Russell - aristokrat ducha a rozumu
Dušan Jedinák
Jozef Vávra
Stavy zvěře z hlediska ekologie a historie krajiny
Petr Prosch
Lidská schopnost přizpůsobit se chladu
Ladislav Jánsky
Lymská choroba
Katarína Schwarzová
" Nižší " nebo " vyšší "
Václav Petr
Z DOPISŮ REDAKCI
POZNÁMKY A GLOSY
Účelnost zjednodušování
DISKUSE
Granty , finance a publikace
ZAMYŠLENÍ NAD KNIHOU
J Cibulka : Pohyb olova , kadmia a rtuti v biosféře
Ryby v našich vodách
ESEJE
O bytí a porozumění
Jarmark a chrám
ZÁŘÍ VE VĚDĚ
VYBRALI JSME Z ČASOPISŮ
AKTUALITY
Jedovaté lidské zuby
Využívání biotechnologií při likvidaci odpadů v USA
Vybuchující vejce
Upíři
" Konzervatismus " evoluce způsobů řízení vývoje
Emise síranů vyvolávají globální ochlazování
Pro bezpečnou potravu . . .
Jak vypadají kursy vědecké komunikace na zahr . univerzitách
Náhlé usnutí
Holandské činy , ne pouhá slova
JAZYKOVÝ KOUTEK
" Došlo k poklesu tlaku "
UMĚLECKÁ PŘÍLOHA
Jiří Fiala : Sochy konce železného věku
Aleš Veselý : Instalace v Míčovně Hradu
Kaddish
Klec
VĚDA PŘED 100 LETY OČIMA VESMÍRU
Principy trvalého zneškodnění radioaktivních odpadů
/ Uplatňované přístupy /
LUMÍR NACHMILNER
Jadernou energetiku a využívání radioizotopů provází řada mystérií o rizicích , jež ohrožují obyvatelstvo .
Většina z nich padá na konto neznalosti způsobů ochrany biosféry před nekontrolovaným pohybem radioaktivních látek .
Jedním z často opakovaných témat je obava z postižení budoucích generací radioaktivními odpady ( RAO ) .
Cílem následujícího textu je objasnit principy jejich trvalého zneškodnění a bezpečnostní přístupy , které se při tom uplatňují .
Co to jsou radioaktivní odpady ?
Jde o běžné kapalné , plynné nebo pevné látky kontaminované mikroskopickými množstvími radioizotopů ( zpravidla tvoří méně než miliardtinu hmotnosti odpadů ) .
Pro zneškodnění odpadů jsou zvažovány čtyři principy , z nichž dva se již běžně používají .
Jak vystřelování odpadů do kosmu , tak transmutace ( jaderná přeměna ) vybraných nuklidů patří spíše do oblasti vědecké exotiky .
První pro riziko havárie v atmosféře , druhý pro sekundární tvorbu radioaktivních odpadů a obě pro vysokou nákladnost .
Nejjednodušším se zdá být naředění radioaktivních látek pod úroveň přírodní radioaktivity do hydrosféry nebo atmosféry .
To je však omezeno na malá množství přírodních nebo krátkodobých nuklidů .
Za krátkodobé se označují nuklidy , jejichž poločas rozpadu ( doba , během níž koncentrace poklesne na polovinu ) nepřesahuje 30 let .
Existuje totiž nebezpečí rekoncentrace škodlivin v organismech nebo v půdě , a tak je každý takový návrh nutno pečlivě předem vyhodnotit .
Postup se běžně využívá u velkých jaderných zařízení , jako jsou elektrárny , přepracovatelské závody , výzkumné ústavy ;
jsou však omezeny jednak objemové jednak celkové vypustitelné aktivity .
Koncentrovat
Z opačného přístupu vychází princip druhý .
Lze jej lapidárně vyjádřit třemi slovy : zkoncentrovat , upravit , uložit .
Tato metoda má široké uplatnění a tímto způsobem je zneškodňována naprosto rozhodující část RAO .
První krok je motivován snahou po zlevnění procesu - i tak se náklady pohybují v oblasti desetitisíců Kčs na m 3 .
Obvykle je jím odpařování , využití membránových a ionexových metod , lisování nebo spalování .
Druhým krokem je snížení pohyblivosti škodlivin zabudováním odpadních látek do pevné hmoty , do matrice , jež snižuje rozpustnost a disperzibilitu odpadních látek .
Má to význam především u odpadů kapalných a prachových .
Jako fixační hmoty se používají cementy , asfaltové hmoty , některé polymery a pro nebezpečnější odpady skla a keramické materiály .
Produkty úpravy jsou ve vhodném obalu uloženy , čímž odborníci označují jejich umístění do povrchových nebo podzemních prostor takovým způsobem , který zaručuje ochranu biosféry po celou dobu radiotoxicity odpadů .
Doba nebezpečnosti radioaktivních odpadů souvisí s poločasem rozpadu hlavních složek a liší se pro různé kategorie odpadů od několika set až po stovky tisíc let ( viz Vesmír 71 , . . . , ? / 1992 ) .
Při prostém porovnání historické paměti lidstva s uvedenými intervaly se musíme logicky zastavit u způsobu , kterým je taková dlouhodobá bezpečnost zajištěna .
Multibariérový princip
Soubor technických opatření zaručujících kontrolu nad radioizotopy z odpadů bývá označován jako multibariérový princip .
Je postaven na vytváření překážek lokalizujících škodliviny v pečlivě vybrané , vyprojektované , prověřené a dokonale zmapované umělé a přírodní struktuře .
První bariéru tvoří tzv . forma odpadů , což je již zmíněný způsob jejich úpravy .
Druhou bariérou jsou obaly , přebaly , pouzdra nebo kontejnery , jejichž konstrukce zaručuje požadovanou životnost od několika desítek ( ocelové sudy ) až po statisíce let ( měděná pouzdra na vyhořelé palivo ) .
Další bariérou je stavební konstrukce úložných prostor , obvykle železobetonová , jež má zajistit strukturální stabilitu systému .
Další a poslední umělou bariérou jsou drenážní , izolační a zásypové vrstvy ( jílové , asfaltové , polymerové ) , jejichž účelem je zabránit nekontrolovanému pohybu vody , jež představuje pro životní prostředí největší riziko tím , že může rozpouštět kontaminanty a přenášet je do biosféry mimo vymezený prostor .
Všechny uvedené bariéry se považují za bezpečnostní nadstavbu , neboť hlavním prvkem ochrany životního prostředí je geologická formace .
Ta má omezit pohyb vody , má mít dobré sorpční vlastnosti , chemismus šetrný k umělým bariérám , má být dostatečně jednoduchá , aby ji bylo možno spolehlivě popsat i monitorovat , atp .
V každém případě musí sama o sobě zaručit požadovanou míru bezpečnosti při všech normálních i havarijních stavech úložiště .
Vlastní multibariérový princip lze interpretovat tak , že kombinace bariér má zajistit požadovanou míru ochrany biosféry .
V praxi to znamená , že pokud některá bariéra má horší vlastnosti , než je žádáno , její funkci převezme bariéra jiná .
Např . nelze - li odpad upravit dostatečně dokonale , použijeme kvalitnější , odolnější obal , který nám vyšší rozpustnost upraveného produktu nahradí svou prodlouženou izolační schopností .
Doposud jsme se zamýšleli nad principy technických řešení , nyní se zastavíme u metodiky používané pro zhodnocení bezpečnostní úrovně systému .
Vzhledem k délce požadované životnosti je jedinou cestou provádění bezpečnostních rozborů matematické modelování jevů , jež mohou v úložišti nastat .
Věrohodnost získaných výsledků je rozhodující mírou závislá na kvalitě vstupních údajů .
Ty jsou získávány především laboratorním měřením směrovaným k poznání principů dějů , jež v úložišti a jeho okolí mohou nastat .
Hledají se procesy , jež charakterizují " stárnutí " systému , jako je koroze , fázové změny , vzájemné chemické ovlivnění bariér a horniny , mikrobiální , radiační a tepelný atak odpadů , sorpční pochody , aj .
Důležitou fází přípravy dat je převedení laboratorních poznatků do reálného systému .
To je založeno na opakování laboratorních výzkumů v polních podmínkách a na vyhodnocení analogických procesů , jako je koroze kovů a skel z archeologických vykopávek , koroze přírodních skel ( vltavínů ) , pohyb radionuklidů v geosféře u uranových ložisek , popř . u přírodního jaderného reaktoru ( Oklo v Gabunu ) .
Neopominutelnou součástí polních prací je celá škála geologických průzkumných technik , které se využívají pro výběr a dokonalý popis lokality , v níž má být úložiště postaveno .
Vlastní počítačové modelování je pak matematické zpracování projektových i havarijních dějů - scénářů , jež mohou vést k uvolnění radiokontaminantu do biosféry a k ohrožení populace .
Mezi typické scénáře patří zatopení úložiště , požár uložených odpadů , průnik nepovolaných osob , pití vody ze studny zbudované těsně u úložiště , pěstování plodin v jeho areálu atp .
Uplatňuje se při tom konzervativní přístup , jenž vyhledává jevy přinášející největší rizika a určuje ty z nich , které rozhodující mírou ovlivňují výsledky ( citlivostní analýza ) .
To je pasívní část analýzy .
Aktivně se požadovaná míra bezpečnosti zajistí vypracováním podmínek pro přijetí odpadů do úložiště , jež vycházejí z kvantitativních údajů získaných modelováním .
Limitují se ukládané aktivity , určuje se způsob úpravy odpadů , nedovoluje se ukládání látek přinášejících další rizika ( explozi , požár , toxicitu ) a samozřejmě navrhují se metody pro kontrolu dodržování všech požadavků .
Kritéria přijatelnosti RAO jsou vlastně praktickým výstupem bezpečnostní analýzy .
Všechny bezpečnostní analýzy musí respektovat uzákoněný základní radiohygienický standard : je jím maximálně přípustný roční dávkový ekvivalent 5 mSv , jejž smí jednotlivec z obyvatelstva obdržet ( profesionální limit je desetkrát vyšší ) .
Výpočty se však vztahují na směrnou hodnotu limitu , která tvoří jeho zlomek a v různých zemích se pohybuje obvykle od 10 do 250 / uSv za rok .
Tím se bere ohled na možné sčítání dávek z různých zdrojů .
Pro československá povrchová úložiště použitá hodnota 10 / uSv . r - 1 patří k nejnižším na světě a je souměřitelná s expozicí obdrženou při několikahodinovém letu nebo se sledováním televize a tvoří přibližně 1 % dávky od přírodních radionuklidů obsažených v lidském těle .
Obraťme nyní pozornost k praktické interpretaci bezpečnostních zásad .
Pro radioaktivní odpady byla přijata dvojí koncepce trvalého uložení .
Ty , které obsahují menší množství nuklidů o krátkých poločasech , mohou být ukládány v přípovrchových vrstvách .
To je případ odpadů vznikajících při provozu jaderných elektráren a úložišť v Dukovanech nebo v Mochovcích .
Vysoceaktivní odpady s dlouhodobými nuklidy a vyhořelé palivo pak budou umisťovány do hlubinných geologických formací 300 až 1000 m pod povrchem země .
Takové úložiště dosud nebylo zprovozněno .
Tyto koncepce vycházejí v podstatě z následující úvahy .
První skupina RAO přestane být nebezpečná během 300 - 500 let , což je doba , po kterou lze ve vybrané lokalitě udržet zvláštní režim ( monitorování , omezené využití ) a pro kterou jsme schopni navrhnout a vyrobit ověřené umělé bariéry zachovávající požadovanou funkčnost .
Přestože existují materiály schopné funkce po dobu statisíců let , nespoléháme se v případě druhé skupiny odpadů na ně , ale pouze na vlastnosti přírodních bariér .
Proto jsou odpady s delší radiotoxicitou umisťovány pod zem , neboť to zaručuje menší citlivost vůči erozním i seizmickým jevům , prodloužení dráhy a tím i doby transportu kontaminujících látek do biosféry , a zejména snížení pravděpodobnosti kontaktu nepovolaných osob s odpadem , pokud bude lokalita po uzavření úložiště zapomenuta .
Lze konstatovat , že postupy vedoucí k trvalému zneškodnění radioaktivních odpadů jsou přes svou složitost propracovány do podrobností .
Tím se RAO liší prakticky ode všech známých jiných odpadů : od samotného počátku , kdy byla objevena rizika s nimi spojená , se s nimi adekvátně zachází - udržují se trvale pod kontrolou .
Je přitom zajímavé sledovat vývoj základního principu ochrany .
Z původního ALAP ( As Low As Possible - rozuměj " přijmi taková opatření , aby následky existence odpadů byly tak nízké , jak je možné " ) se dospělo k principu ALARA ( As Low As Reasonably Achievable - " přijmi opatření , jež jsou rozumně dosažitelná " ) .
Bylo totiž prokázáno , že při výrobě ochranných bariér jsou rizika úrazů a úmrtí vyšší než odpovídá snížení rizik v důsledku existence bariér v úložišti .
A to je výsledek , jímž se sotva nějaká lidská činnost může pochlubit .
V poslední době lze často slyšet výroky o nedořešenosti konce palivového cyklu s tím , že dosud neexistuje úložiště pro vyhořelé palivo nebo vysoceaktivní odpad .
Neexistuje , avšak kritici se nezamýšlejí nad tím , proč tomu tak je .
Prvním důvodem je bezpečnost .
Koncepce hlubinného ukládání je rozpracována již více než dvě desítky let a stejně tak dobře se ví , že pro tento účel jsou naprosto nepoužitelné opuštěné doly .
Totéž mimochodem platí i pro toxické neradioaktivní odpady , přestože různí představitelé ministerstva životného prostředí tvrdí opak .
S vědomím toho , že uložené RAO mohou být nebezpečné i po desetitisících let , odborníci navýsost odpovědně prověřují všechny možné varianty ztráty funkčnosti úložného systému a hledají opatření , jež by takovým případům spolehlivě předcházela .
Např . ve Švédsku po deset let trvajících mezinárodních experimentech v podzemní laboratoři Stripa začala výstavba demonstračního úložiště v Aspo , které splňuje všechny podmínky pro přijetí vyhořelého paliva .
To tam však nebude umístěno , neboť toto zařízení má pouze dokumentovat , že se na žádný aspekt výstavby úložiště ohrožující jeho bezpečnost nezapomnělo .
Hlubinné úložiště dokážou báňské firmy vybudovat během deseti až patnácti let .
To , že jeho vývoj a výstavba je plánována v Československu na třicet let , není důkazem jejich neschopnosti , ale zodpovědnosti zapojených odborníků vůči budoucím generacím .
Druhým nezanedbatelným důvodem je fakt , že dosud není na provoz trvalého úložiště vyvíjen tlak , neboť vyhořelé palivo lze bezpečně skladovat ( existují desítky takových skladů na světě , jeden z nich je v Jaslovských Bohunicích ) .
Přitom je známo , že po určité době skladování dochází k významnému poklesu aktivity i produkce tepla , což jsou jevy přinášející pro podzemní ukládání problémy a zvýšení nákladů .
A konečně třetím důvodem , souvisejícím s předchozím , je , že dosud nebylo rozhodnuto o tom , zda je výhodnější ukládat vyhořelé palivo , nebo ho nejprve přepracovat .
Z bezpečnostního hlediska je přitom jasné , že ani jedna z obou variant nemá výrazné přednosti .
Je to tedy pouze otázka ekonomická .
Trvalé zneškodnění odpadů ať radioaktivních , nebo klasických je složitá multidisciplinární záležitost .
Pokusil jsem se ukázat , že principy ochrany před možnými následky trvalého uložení radioaktivních odpadů jsou domýšleny do detailu a že likvidace žádných jiných odpadů nedospěla do takového stadia rozpracovanosti .
Je to svým způsobem smutné , neboť radioaktivní odpady nejsou ty , které budoucí generace ohrožují nejvíce .
Sem patří především toxické látky , které nemají jednu ze základních vlastností radioizotopů : schopnost rozpadat se samovolně na neškodlivé látky .
Pozor - ověřit
Pane redaktore , s omluvou Vám zasílám s mírným zpožděním slíbený článek .
Protože budu do 17.7 . pryč , obraťte se laskavě s jakýmikoliv technickými problémy na kolegyni Konopáskovou , tel . 6857831 - 2406 nebo 3608 .
Nedělal jsem titulky ani mezititulky a neměl jsem ani příliš čas hrát si s textem , nechávám plně na Vás , jak si s tím poradíte .
Těším se na brzkou shledanou .
Využívání biotechnologií při likvidaci odpadů v USA
Konzultantská firma Falmouth Associates ( Portland , Maine , USA ) publikovala studii nazvanou " Bioremediation of hazardous and industrial wastes " , v níž se předpokládá , že objem amerického trhu v oblasti využívání biotechnologií při likvidaci odpadů se do r . 2000 zvýší na 500 miliónů dolarů .
Studie odhaduje současný objem tohoto trhu na 100 miliónů dolarů při započítání jak poradenských služeb , tak vlastních technologických procesů včetně dodávek mikrobiálních kultur a přídavných živin .
Dále se uvádí , že náklady na zpracování odpadů biotechnologickými procesy jsou průměrně 50 - 80 dolarů za tunu , ve srovnání s 250 - 650 dolary za tunu při likvidaci odpadů spalováním a 200 a více dolary za tunu při ukládání odpadů na skládce .
Přitom biotechnologické metody jsou vhodné pro mnoho druhů chemického , ropného a kovového odpadu .
V USA produkuje nebezpečné odpady 14000 průmyslových závodů .
Přibližně 80 % těchto odpadů se ukládá na skládky .
Kromě toho existuje zhruba 20000 míst , která byla kontaminována v průběhu uplynulých 50 let a nyní se již k ukládání nebezpečných odpadů nepoužívají .
Biotechnologická likvidace odpadů se považuje za metodu velmi slibnou , především pro nízké náklady , neškodnost výsledných produktů a široký rozsah použití .
Jako jeden z příkladů využití biotechnologické metody při likvidaci nebezpečného odpadu se ve studii uvádí odstranění ropy vylité na hladinu moře při havárii norského supertankeru Mega Borg v Mexickém zálivu v červnu 1990 .
Tehdy byla pomocí přibližně 45 kg baktérií odstraněna ropná skvrna o rozloze 0.4 ha ( European Chemical News 55 , 1990 , č . 1429 , s . 31 ) .
Petr Molík
57 - 34
K článku prof . J . Kvasnici o prof . V Votrubovi ( Vesmír 71 , 455 , 1992 ) .
. . . Prof . Votruba v l . 1943 - 1945 vyučoval fyziku a matematiku na tehdejším reálném gymnáziu v Křemencově ulici v Praze 11 a ve vinohradském tunelu již zřejmě nebyl .
Mám i osobní vzpomínku : Při fyzikálním praktiku jsme r . 1943 ve fyzikálním kabinetu objevili malou Wilsonovu mlžnou komoru , darovanou gymnáziu snad z USA .
Pokusili jsme se ji oživit , leč marně , znal jsem tehdy jen publikované snímky průletů částic a pan profesor byl teoretik .
Jako přísedící při maturitách r . 1944 si prof . Votruba četl Arthura Haase " Einführung in die theoretische Physik " .
RNDr . L . Křivský
" O podstatě přírody nesmíme vykládat podle svých lichých úsudků a pravidel , nýbrž jak to vyžadují vnímané jevy ;
náš život nepotřebuje totiž již nerozumu a lichého zdání , nýbrž abychom žili prosti duševního neklidu .
Všechno pak plyne bez duševních otřesů , pokud jde o všechny věci , které lze vysvětlit několika způsoby ve shodě s vnímanými jevy .
Když však někdo připustí jeden výklad a zavrhne druhý , ačkoliv je stejně ve shodě s vnímaným jevem , zřejmě zcela opouští zkoumání přírodovědecké a uchyluje se k mýtu . "
Epikuros : Z listu Pýthokleovi
DETERMINISTICKÝ CHAOS Nadpis ? ? ?
Matematicky tato teorie vychází z nelineární dynamiky - signály jí studované se považují za projekci stavové trajektorie , která zobrazuje časový vývoj stavu systému ve vhodném stavovém prostoru ( myšleném prostoru všech stavů , které může systém nabývat ) .
O tomto vývoji se předpokládá , že je řízen nelineárním hladkým dynamickým systémem .
Pod hladkým dynamickým systémem rozumíme jistý deterministický předpis určující změny veličin , charakterizujících stav systému v závislosti na čase , přičemž tyto změny jsou spojité .
Pokud jsou mezi veličinami navíc nelineární závislosti , je systém nelineární .
Nejběžnějším příkladem hladkého dynamického systému je soustava obyčejných diferenciálních rovnic .
Teorie deterministického chaosu se ovšem nezaměřuje na studium procesů zcela běžných , nýbrž na tak zvané disipativní chaotické procesy .
Ty splňují minimálně dvě podmínky : závisí citlivě na počátečních podmínkách ( malou změnou stávajícího stavu dostaneme zcela jiný následující průběh procesu ) a jejich stavová trajektorie konverguje ve stavovém prostoru k limitní množině ( tzv . atraktoru ) , která je pouze podmnožinou stavového prostoru a která může mít navíc fraktální ( jakoby roztříštěný ) charakter ( po jistém přechodném období se proces ustálí ve stacionárním režimu , který sice může mít stále velmi složitý průběh , ale vyčerpává jen zanedbatelně malou část všech představitelných průběhů procesu ) .
V důsledku těchto podmínek nelze ani deterministické chaotické procesy dobře predikovat , jejich nepredikovatelnost však nevyplývá z principu jako u stochastických procesů , nýbrž z omezené přesnosti našich měření .
Teoreticky je možno průběh chaotických procesů předpovědět přesně , fakticky to však znemožňuje naše nepřesná znalost současného stavu .
Jak se dozvídáme , co si myslíme
MILAN MAREŠ
Průzkumy veřejného mínění patří k trvalkám našeho života .
Čas od času se v novinách dočteme , co si jako veřejnost myslíme o tom či onom .
Novináři i politici výsledky okomentují - tu zdrženlivěji , tu vášnivěji - a život jde dál .
Někdy , i když ne vždy , vzbudí zveřejněné údaje i debatu o tom , jak jsou pravdivé či přesné .
Odborníci se dušují , že chyba vzniknout snad ani nemůže a laická veřejnost žasne , co vše se to o svých názorech vlastně dozvídá .
Máme věřit i tomu , co bychom do sebe a svých bližních ani neřekli , nebo můžeme připustit , že průzkum v daném případě selhal ?
Může vůbec selhat a v čem ?
Inu , ovšemže může .
Pravda , nestává se to a profesionálně provedený průzkum by měl takovou možnost učinit spíše nemožností , nicméně pochybnosti se občas vynořit mohou a nebude proto na škodu , stručně se zmínit o jejich možných zdrojích .
Co se při průzkumu vlastně děje
Každý takový průzkum společenských stanovisek - ať už jde o volební preference , názory na ústavu nebo druh zubní pasty , se děje ve třech časových etapách .
V té první někdo - parlament , noviny , výrobce zubní pasty - zjistí , že by potřeboval znát názor lidí na cosi .
Vyjasní si , na co se vlastně chce veřejnosti zeptat , a spolu s odborníky ( doufejme , že spolu s odborníky ) formuluje přesné otázky .
Druhá etapa průzkumu je pak v rukou odborné firmy nebo agentury ( mluvíme pořád o seriózním průzkumu - ne o novinářské " minianketě " , kdy reportér odchytí tři chodce a jejich náhodné výroky prezentuje jako mínění veřejnosti ) .
Její spolupracovníci položí konkrétní skupině lidí v konkrétní době a situaci předem připravené otázky .
Zaznamenají obdržené odpovědi , zpravidla na jednotných souhrnných formulářích , a výsledky předají k dalšímu vyhodnocení .
To pak představuje třetí etapu práce .
V ní jsou konkrétní výsledky průzkumu shrnuty , zobecněny a interpretovány .
Žádná z oněch etap není bez rizika .
Než si o nich něco bližšího řekneme , připomeneme si stručně , jak standardní typ průzkumu vznikal .
Zdokonaloval se tím , že si vytvářel ochranné procedury proti možným chybám , a to může být poučné i pro nás .
Jak šel vývoj
To , že vláda , která chce vědět , co si její lid myslí , by se ho mohla zeptat , a že když je těžké ptát se všech , stačilo by se zeptat alespoň některých , tušili lidé asi už dost dávno .
Pohádky - a bohužel jenom pohádky - o moudrých králích , kteří v přestrojení vycházeli do ulic , poptávali se a naslouchali , jsou společné mnoha národům i dosti vzdálených civilizací .
Králové i vezíři postupně uvolňovali místo novým vládcům a ty , pokud byli voleni , zajímalo přinejmenším , zda budou příště zvoleni zas .
Chtěli to vědět s předstihem a pokud možno co nejspolehlivěji .
Ve Spojených státech se dělaly průzkumy voličských preferencí před prezidentskými volbami už někdy koncem minulého století .
Staral se o ně obvykle tisk , zpravidla svými vlastními silami a základní představa prvního idylického období byla , že čím více dotázaných , tím spolehlivější předpověď .
Zpravidla se to i osvědčovalo .
První období , jakkoli idylické , skončilo šokem r . 1936 .
Tehdy podruhé kandidoval F . D . Roosevelt a průzkumy organizované tiskem ( Readers Digest např . uspořádal anketu mezi svými předplatiteli , jiný list se ptal návštěvníků u brány světové výstavy v New Yorku - v obou případech shromáždili pořadatelé průzkumu hodně přes deset tisíc odpovědí ) vycházely pro Roosevelta hodně nepříznivě .
V atmosféře všeobecného očekávání Rooseveltova totálního krachu uveřejnil výsledky svého vlastního průzkumu tehdy neznámý G . H . Gallup .
Bylo mu 35 let , měl dobré znalosti matematické statistiky a na základě odpovědí pouhých několika set respondentů předpověděl Rooseveltovo vítězství o 3 - 4 % .
Dlužno říci , že pobavil .
V novinách vycházely kreslené vtipy na jeho účet a prý se o něm zpívaly i kuplety v kabaretech .
Dobrá nálada vydržela až do voleb , které přinesly Rooseveltovi vítězství ( o zhruba 2 % ) , Gallupovi neocenitelnou reklamu a jeho metodě konečně zaslouženou pozornost .
V čem byl její princip ?
Gallup přišel na to , že výběrový soubor ( v daném případě množina dotázaných osob ) nemusí být ani tak rozsáhlý , jako reprezentativní .
Velký rozsah souboru , nedojde - li k systematické chybě , jenom poněkud zvyšuje naději na reprezentativnost výběru .
Jde o to , aby výběr měl podobnou strukturu jako celý základní soubor .
Jinými slovy , jestliže r . 1936 v USA tvořily ( řekněme ) 20 % obyvatel USA středně situované bílé ženy v domácnosti ve věku mezi 20 - 40 lety , pak také mezi dotázanými musí být 20 % žen se stejnou charakteristikou .
Jestli konkrétní dotázaná bude paní Jonesová nebo Smithová , to už je věc náhodného výběru .
Výzkumy tisku r . 1936 nebyly reprezentativní .
Předplatitelé Readers Digest i návštěvníci světové výstavy patřili k zajištěné střední vrstvě .
Jindy by to nevadilo - právě tato vrstva tvořila vždy rozhodující část amerických voličů .
Jenomže situace r . 1936 byla netypická .
Hospodářská krize zaktivizovala politicky pasívní chudé vrstvy a lidé , kteří neměli na předplatné luxusních časopisů , šli najednou , možná poprvé v životě , k volbám .
Rooseveltův ekonomický program se mezi nimi těšil značné důvěře - a to rozhodlo .
Každý náhodný výběr dělaný podle systematického kritéria ( předplatné , profese , atd . ) je ohrožen nereprezentativností .
To si Gallup uvědomil a dobrý statistický popis americké společnosti spolu se spolehlivou metodou výběru respondentů byly největším kapitálem pozdějšího Gallupova ústavu .
Metoda nevelkých , ale reprezentativních souborů , která charakterizuje druhé období v dějinách průzkumů veřejného mínění , platí v podstatě beze změn dodnes .
Ve třetím období , které můžeme počítat někdy od přelomu padesátých a šedesátých let , byla pouze doplněna o tak zvané motivační výzkumy .
Jsou založeny na domněnce - ostatně mnohokrát potvrzené - že vlastně ani nevíme , co chceme .
To by měl tvůrce anketních otázek respektovat a klást při jejich formulaci obmyslné nástrahy respondentovu podvědomí .
Na motivačním průzkumu je hodně prozíravého a např . velké automobilky potvrzují , že ať se muži dušují sebevíce , že kupují auto podle úspornosti provozu a velikosti úložného prostoru , statistiky prodeje jasně říkají něco jiného .
Jde o barvu , tvar kapoty a palubní desku - co si budeme , pánové , nalhávat .
Svérázný motivační průzkum politického optimismu či pesimismu občanů byl před lety uskutečněn v jedné zemi na Západě .
Respondentům byla položena otázka " Jste pro , nebo proti ? " ( bez uvedení , o co jde ) .
Je zajímavé , že valná většina respondentů bez váhání odpověděla ( hlasy " pro " prý těsně převažovaly ) .
Tím jsme se ale dostali od pohádek orientu až po realitu dneška .
Průzkumy veřejného mínění probíhají tak , jak probíhají , vycházejí tak , jak vycházejí , a cítíme - li se jimi někdy zaskočeni , měli bychom si uvědomit , čeho se naše pochybnosti mohou popřípadě týkat .
Kde se může vloudit chyba ?
Provádění průzkumu jsme si orientačně rozdělili do třech etap .
V žádné z nich by při zodpovědně odvedené práci nemělo hrozit přílišné nebezpečí zkreslujícího výsledku .
V každé se ale může - přehlédnutím , diletantismem , lajdáctvím , nebo prostě obyčejnou smůlou - takový výsledek vyskytnout .
Při přípravě otázek je asi nejožehavějším problémem jejich jednoznačnost a naprosto stejný výklad všemi zúčastněnými .
Otázka " Pěstujete na zahrádce čočku ? " je rozumně jednoznačná , ale " Jíte rádi čočku ? " už méně ( v polévce , na kyselo , v salátu - to se může lišit - a co má pak respondent odpovědět ? ) .
Otázka " Co si myslíte o čočce ? " ( bez uvedení zda jde o optiku , pokrm nebo rostlinu ) je pak vzorem formulační neobratnosti .
Navíc poslední otázka vede k takové variabilitě odpovědí , že skoro znemožňuje jejich jednoznačné roztřídění do několika přesně interpretovatelných skupin .
U čočky se konec konců dá formulační nemotornost vydržet , ale u ožehavějších témat typu federace , konfederace , suverenita mohou víceznačné otázky přispět k produkci adrenalinu nad rozumnou míru .
Problémy s formulací otázek pro motivační výzkum jsou ještě záludnější .
V zásadě jde o věc velmi náročnou , s velkým rizikem jak nevhodné formulace , tak následné chybné interpretace .
Pouštět se do ní jen po důkladném rozboru , konzultaci s psychology a mnohonásobném ověření možných nedorozumění je v podstatě věcí profesionální poctivosti .
Chce - li se tazatel dobrat respondentových skrytých tužeb , měl by se ptát " na něco jiného " .
Tím ale také zvyšuje riziko , že odpovědi budou zase o nějakém dalším " jiném " .
Zajímá - li se takový motivační výzkumník o sympatie veřejnosti k vodníkům , nezeptá se přímo , ale položí otázky o vztahu k zeleným kabátkům , botkám rudým a topolům , zejména těm podle skal .
Má - li štěstí , dozví se mnoho fascinujících údajů o podvědomém vztahu respondentů k vojenským uniformám , obuvnickému průmyslu a ekologii naší krajiny .
Vlastní dotazování respondentů počínaje jejich výběrem , přes techniku kladení otázek až po sumarizaci odpovědí představuje jádro průzkumu .
Mělo by být v rukou odborné firmy a úroveň jejích podkladových materiálů ( adresář respondentů , údaje o statistických skupinách populace ) i spolehlivost výkonného personálu tvoří její renomé .
O reprezentativnosti výběru jsme se už zmiňovali .
I pro složitá šetření obvykle stačí něco přes tisíc respondentů , v jednodušších případech dává i několik set údajů slušné výsledky .
Výběr konkrétních dotazovaných osob by ale měl být co nejobjektivnější .
Už to , že spolupracovník v terénu , vlastní shromažďovatel údajů , dostane jenom rámcový pokyn ( typu : dotázat se deseti žen v domácnosti s dětmi a ve středním věku ) může vést k systematické chybě v tom , že se bude ptát ve svém bezprostředním okolí ( mezi přáteli , dokonce v rodině ) , které je v určitém smyslu názorově homogenizované .
Význam má i to , zda jsou otázky posílány poštou , nebo kladeny osobně ( to první vede k nereprezentativnosti automatickým výběrem respondentů , kteří jsou ochotni se angažovat ) .
Při ústním dotazování záleží i na osobním postoji tazatele , jeho přízvuku , autoritativnosti a třeba i vzhledu .
Nemluvě o možném nepřípustném ovlivňování respondentů ( vzpomínáte si na některé historky o určování národnosti při sčítání obyvatel ? ) , nebo dokonce o hrubém porušení všech myslitelných pravidel tím , že si tazatel ušetří práci a vyplní dotazníky sám .
Spolehlivý a kvalifikovaný tým terénních spolupracovníků je pro průzkum veřejného mínění nenahraditelný .
I ve třetí etapě , při vyhodnocování a interpretaci výsledků , číhá dost úskalí .
Už jsme se zmínili o nejednoznačných otázkách , které nemohou vést k jednoznačnému výkladu odpovědí .
Je tady ale ještě další drobnost , na kterou se někdy zapomíná .
Přenést výsledky získané ve výběrovém souboru na celý základní soubor ( zpravidla všechny obyvatele nebo jinou velkou skupinu ) je samozřejmě možné a je to elementární úloha statistické indukce .
Výsledný odhad je pak intervalovým odhadem na nějaké hladině významnosti .
Česky řečeno , jestliže 20 % dotázaných odpovědělo na danou otázku daným konkrétním způsobem , lze z toho soudit , že s určitou ( vysokou ) pravděpodobností ( tj . na vysoké hladině významnosti ) by při dotazování všech občanů státu poskytlo stejné odpovědi podobné procento dotázaných , řekněme něco mezi 18 a 22 % ( tomu se říká interval spolehlivosti ) .
Čím užší interval spolehlivosti kolem získaného výběrového údaje si pro zobecnění výsledků zvolíme , tím menší je pravděpodobnost , že opravdu pokrývá skutečné ( neznámé ) procento shodných názorů v celé společnosti .
A naopak .
Vztah mezi spolehlivostí a hladinou významnosti závisí na rozsahu výběru , ale při rozsazích několika set až tisíc členů výběrového souboru se mění jen velmi pomalu .
Zato nereprezentativní výběr může celý vztah zcela rozbít .
Na hladině významnosti obvykle volené při průzkumech veřejného mínění bývá při obvyklých rozsazích výběru interval spolehlivosti okolo plusmínus 2 % .
Vždy také existuje pravděpodobnost , i když velmi malá , že jsme při výběru respondentů měli smůlu a i při zachování všech pravidel jsme prostě náhodou padli na samé netypické jedince .
Taková možnost je ale opravdu mizivá a při pochybách o výsledku průzkumu je rozumnější soustředit se na jiné možné zdroje chyb .
Kde vzniká nečekané
Řekli jsme si , i když stručněji než by vyžadovalo důkladné proniknutí do všech jeho tajů , jak asi takový statistický průzkum veřejného mínění probíhá .
Pokud nás jeho výsledky velmi překvapily , tušíme už , kterým směrem můžeme zapochybovat .
Především - a to opravdu v první řadě - je možné , že naši bližní jsou jiní , než si myslíme .
To se stává .
Jestliže je ale zveřejněný průzkum v příliš velkém rozporu s naší zkušeností , třeba i podepřenou výsledky konkurenčních průzkumů , musíme hledat dál .
Obvykle není v našich silách ověřit skutečnou reprezentativnost výběru nebo svědomitost tazatelů .
V tom se musíme spolehnout , snad právem , na serióznost výzkumnické firmy .
Můžeme se ale zamyslet nad zjevným i skrytým smyslem otázek a nad výkladem získaných odpovědí .
Zejména jsou - li odpovědi na několik propojených otázek v rozporu , je na jejich formulaci něco špatného .
Jde o to , co vlastně mohli mít respondenti na mysli , když na nejednoznačné ( nebo pro ně nesrozumitelné ) otázky odpovídali .
To ale dostává naše úvahy do oblasti spekulací a právě těch nás měl průzkum ušetřit .
Další věc , na kterou bychom neměli zapomínat , je to , že mezi položením otázek konkrétním respondentům a uveřejněním souhrnných výsledků zpravidla uteče něco vody .
V dnešní dynamické době se mezitím mohlo stát mnoho událostí , které náš pohled na celou problematiku posunuly jinam , než kde byl v době kladení , nebo dokonce přípravy otázek .
Je tady samozřejmě i možnost , byť i jen teoretická , že se pravděpodobnost spikla proti nám a podstrčila tazatelům skrytou skupinu úplně netypických jedinců .
Nespoléhejme se na to - nestává se to .
S velmi vysokou pravděpodobností by celá populace dala ( pokud byl průzkum korektně proveden ) ve stejné době a situaci na stejné otázky zhruba stejně strukturované ( až na 1 - 2 procenta odchylek v četnosti ) odpovědi .
Pokud ani tady nebyla nalezena chyba , zbývá už jen jedno - svět se zbláznil a my jsme si toho nevšimli .
Ale ani to by nás nemělo až tak překvapit .
George Horace Gallup ( 18 . 11 . 1901 - 26 . 7 . 1984 ) , statistik , jehož jméno se stalo téměř generickým pro výzkumy veřejného mínění .
Až do r . 1932 vyučoval na různých univerzitách ( Drakeově , Des Moines , Iowské a Severozápadní univerzitě ) .
R . 1935 založil dnes světoznámý Ústav pro výzkum veřejného mínění .
Mj . je autorem knih The Pulse of Democracy ( 1940 ) , The Sophisticated Poll Watcher ' s Guide ( revidované vydání r . 1976 ) a dalších .
Sebeléčení zvířat - legenda , či realita ?
PROKOP MÁLEK
Německý sedlák Vincenc Prieznitz z Gräfenbergu ( dnes Jeseníku ) si kdysi všiml , že si srnka poraněnou nohu máčí ve vodě .
Z toho usuzoval , že voda má léčebné a hojivé účinky i na lidský organismus .
Vznikl tak léčebný směr , vodoléčba , a Prieznitz , pěstující ji systematicky v jím založených lázních , se stal světovým pojmem v historii medicíny jako zakladatel nového oboru .
Lesníci , kteří mají velkou příležitost pozorovat v přírodě různé jevy , si všimli , že nemocná zvěř trpící rýmou , revmatismem a podobně požírá určité rostliny .
Jsou to větvičky vrby ( Salix oficinalis ) , listy lébavky ( Gaultheria procumbens ) a maceška rolní ( Viola tricolora ) .
Také z tohoto poznatku se usoudilo , že zmíněné rostliny mohou mít léčebné účinky i u lidí a připravovaly se z nich různé čajové odvary .
Tyto rostliny obsahují kyselinu ortooxybenzoovou , která byla podle vrby nazvána kyselinou salicylovou .
Látku lze poměrně jednoduše chemickou cestou syntetizovat .
A to byl začátek léku , který se stal ze všech farmak nejrozšířenějším a je distribuován pod různými firemními názvy ( Aspirin , Acylpirin , Rhodine aj . )
Samoléčitelství zvířat existuje , i když má různé podoby .
Vědci si jich začínají čím dál více všímat .
Bylo dlouho známo , že špačci vystýlají svá hnízda čerstvými zelenými listy .
Jedni soudili , že jde o kamufláž proti nepříteli , jiní , že je to zařízení udržující příslušnou vlhkost hnízda .
Larry Clark dospěl na podkladě studií k novým závěrům ( Parasitology Today 1990 ) .
Špačci nepoužívají jen náhodné listy , které jim okolní příroda nabízí .
Vybírají si výlučně jen listy určitého druhu .
To se stalo východiskem k vypracování hypotézy , vycházející z následujících úvah : ( 1 ) Listy obsahují nějakou substanci , která má hnízdo ochránit před zamořením škodlivými látkami či organismy .
( 2 ) Mláďata v hnízdech jsou nejvíce ohrožována krev sajícími parazity , roztoči .
( 3 ) Hypotetická látka může působit právě na tyto parazity , kteří vyvolávají u mláďat těžkou anémii .
V hnízdech vystlaných příslušnými listy bylo prokázáno kolem 8000 roztočů .
V hnízdech , ve kterých byly listy odstraněny , se množství parazitů zvýšilo na čtvrt miliónu .
Špačci tak instinktivně využívají pesticidního účinku listů .
Pesticidní působení na roztoče bylo upřesněno tak , že látkou nejsou zasaženi dospělí paraziti , ale organismy v době vývoje .
Podle Clarka hraje hlavní úlohu při výběru listů čich .
Ptáci si zachovají čichový vjem hnízda a pomocí čichu zostřeného v době hnízdění nalézají příslušné listy .
S určitou benevolencí byli špačci označeni za ptáky s talentem pro aplikovanou chemii .
Druhý příklad se týká šimpanzů .
Primátologové , znalci nejbližších příbuzných člověka , prostudovali již velmi podrobně chování i zvyklosti šimpanzů i z hlediska výživy .
Bylo podrobně prozkoumáno složení potravy i způsoby , jakými ji požívají .
Normální potravu šimpanzi rychle rozžvýkají a polknou .
Občas však sáhnou mimo svůj obvyklý jídelníček a k této potravě se chovají odlišně a nezvykle .
Richard Wrangham , profesor antropologie Harwardovy univerzity zjistil , že jde o listy rostliny z rodu Aspilia , která je v Africe široce rozšířena .
Z nich si šimpanzi vybírají tři druhy : Aspilia pluriseta , A . rudis a A . mossambicensis .
Tyto listy šimpanzi nerozžvýkávají , ale nechají je chvíli v ústní dutině a pak je vcelku polknou .
Příčina tohoto zvláštního jednání zůstala dlouho neobjasněná a záhadná .
Klíčem k objasnění bylo pozorování , že domorodci žijící ve stejné oblasti s šimpanzi používají zcela shodného výběru listí k lékařským účelům .
Čajové odvary z těchto listů se jim osvědčily jak zevně při léčení poranění a popálenin , tak vnitřně při střevních obtížích vyvolaných parazity .
Z tohoto pozorování vytvořil Wrangham hypotézu , že i pro šimpanze jsou tyto listy léčebným prostředkem , jakýmisi léčebnými pilulkami .
Hypotéza byla podepřena nálezem , že listy polknuté vcelku jsou posety četnými trhlinkami , kterými se může uvolňovat během průchodu střevním traktem účinná látka .
O vyjasnění povahy předpokládané účinné látky požádal Wrangham kalifornského farmakologa Eloye Rodrigueze .
Výsledky byly pozoruhodné .
Z listů prokázal vysoké koncentrace účinného antibiotika zvaného thiarubine - A , dříve nalezeného v jiných rostlinách .
Rodriguez prokázal , že thiarubine - A má výrazný protihoubový a protiparazitární účinek .
Ukázal například , že velmi nízké koncentrace jsou účinné proti parazitům a mají též výrazný antimikrobiální účinek .
Analýza zjistila i další skutečnosti : nejúčinnější látky obsahují mladé listy , a to při ranním rozbřesku .
A právě tyto listy a v této době používají šimpanzi .
Katastrofa pro danausy
Když bylo odhaleno tajemství , kde zimují krásní tažní američtí motýli danausi ( Danaus plexippus ) , začalo se přemýšlet , jak jejich zimoviště chránit před lidskou činností ( Vesmír 66 , 408 a 708 , 1987 ) .
V loňském roce však tyto motýly nepostihla ruka lidská , ale přírody - neobvykle studené a vlhké zimní počasí na horských svazích Sierra Madre v Mexiku .
L . P . Brower z Floridské univerzity ( USA ) na pravidelné obhlídce danausích zimovišť zjistil , že čtyři z pěti kontrolovaných míst jsou vážně zasažena počasím .
( Celkem je v této oblasti známo devět zimovišť . )
Téměř polovina motýlů byla mrtvých , další asi třetina poškozených a jen 17 % bylo schopno normálního letu .
Uviděl tam i neobvyklý jev .
Jakmile na jeden den vysvitlo slunce , letu schopní motýli opouštěli ochranu jedlových stromů a vzlétali jako na jaře .
Zřejmě se tak snažili osušit svá křídla .
Těmto lednovým a časně únorovým pozorováním odpovídají zkušenosti s jarním velice řídkým až nulovým průtahem danausů k severu .
Vysloveny byly proto obavy , zda danausům nehrozí vyhynutí .
Pokud nepřijde nějaká další rána , mohly by se ale časem opět jejich stavy doplnit .
Navíc nezasaženy zůstaly kolonie zimující na Floridě a jižněji .
Potomci jejich příslušníků by se ale asi vraceli na původní zimoviště ( Science 256 , 1275 , 1992 ) .
Josef Chalupský
43 - 34
RNDr . Jaroslav Brouček ( * 1948 ) vystudoval biofyziku na přírodovědecké fakultě UK v Praze .
V současné době se v Kriminalistickém ústavu v Praze zabývá využitím analýzy DNA pro rozlišení a identifikaci jednotlivých osob .
PŘEDPOVĚZENÉ A SKUTEČNÉ ZMĚNY KLIMATU ZA POSLEDNÍCH 100 LET
Na počátku průmyslové revoluce byla hodnota ekvivalentu CO 2 290 ppm , r . 1990 už 430 ppm a hodnoty 600 ppm bude zřejmě dosaženo v letech 2035 - 40 .
Za posledních 100 let jsme dosáhli 40 % zvýšení ekvivalentu CO 2 .
Značnou část cesty k předpovězené katastrofě už máme za sebou .
Naštěstí jsme za posledních 100 let shromáždili dostatek klimatických údajů , abychom mohli porovnat realitu s předpověďmi :
* Především si musíme být vědomi , že jakákoliv úvaha o globálním charakteru změn je velké , až neúnosně zjednodušení .
Odlišně , ba opačně reagují takové regiony jako severní a jižní polokoule , jako je jižní Morava a Ostravsko nebo dokonce jako je jižní a severní úpatí jednoho kopce .
Globální oteplení se projevuje ochlazením některých regionů .
* Podle klimatických modelů by mělo za poslední století dojít ke zvýšení teploty nejméně o 1 - C .
Skutečné oteplení je menší , pravděpodobně asi tak poloviční .
Maximum oteplení se odehrává do r . 1938 .
V letech 1938 - 80 jsou teplotní trendy nevyjasněné , místy dokonce ukazují na ochlazení .
Série teplých let v posledním desetiletí ukazuje na oteplení , ale pozorovaná řada je krátká a nevíme , zda nejde o krátkodobý výkyv .
* Jižní polokoule se oteplila výrazněji než severní , zvláště za posledních 50 let .
Dlouhodobé oteplení je podle modelů i části dat největší v polárních oblastech a nejmenší v oblastech tropických .
Modely předpovídají největší oteplení v zimě a nejmenší v létě .
Arktida by se měla oteplovat , ale skutečnost ukazuje ochlazování .
Teplotní trendy pro Antarktidu jsou nejasné .
Modely i skutečná měření ukazují na zachování denních teplot a zvýšení nočních teplot .
* Dobrá shoda existuje mezi předpověďmi a skutečnými srážkami .
Za poslední století dochází k růstu srážek o 2 - 6 % a přibližně ke stejně velkému zvýšení oblačnosti .
Ke zvýšení srážek po r . 1940 dochází zvláště na jižní polokouli .
Severní polokoule ukazuje po r . 1950 spíš určitou redukci srážek , zvláště v zimě .
Po r . 1980 se objevují náhlé a nevypočitatelné redukce srážek i v letním období .
Zatímco srážkové trendy na jižní polokouli jsou homogenní na velkých plochách , dochází na severní polokouli k rychlým , překvapivým posunům srážkové aktivity .
Severní tropické pásmo , zvláště Sahel , dostává méně srážek , střední šířky jsou poněkud nad normálem .
* Na základě srovnání růstu ekvivalentu CO 2 a skutečných změn klimatu se prof . Balling domnívá , že r . 2040 , kdy dojde ke zdvojnásobení ekvivalentu CO 2 ve srovnání s úrovní před průmyslovou revolucí , zažijeme tyto klimatické změny :
- teplota stoupne o 1 - C nebo o něco méně
- srážky vzrostou asi o 10 % a stejně i oblačnost
- zvýší se vlhkost půdy
- hladina moře se zvýší jen málo
Zatím to tedy nevypadá na katastrofu , ale ve všech těchto modelech je značná míra nejistot .
Jednou z těch nejdůležitějších je teplotní setrvačnost oceánu , odhadovaná na desítky či stovky let , která zatím působí proti celkovému oteplení .
Jinou důležitou neznámou jsou variace sluneční aktivity .
* K tomu , abychom o něčem pochybovali , je často pouze třeba , abychom tomu nerozuměli .
Někteří pánové by byli tuhle větu hrozně rádi obrátili tvrdíce , že jejich větě nerozumíme , když o ní pochybujeme .
* Odhalovat drobné chyby bylo odjakživa vlastností hlav , které se příliš nebo vůbec nepovznášejí nad průměr .
Výrazně vznešené hlavy tiše mlčí , nebo namítnou jen něco proti celku a velcí duchové pouze tvoří a nevytýkají .
G . Ch .
LICHTENBERG ,
Myšlenky , postřehy a nápady
Nevěra mezi vlhovci
Studium nedávno objevených , vysoce proměnlivých , ale u jednotlivce stálých úseků DNA se stále více prosazuje .
Uplatňuje se již mimo původní lidskou oblast , kde je známe hlavně v kriminalistice jako sledování tzv . " DNA otisků prstů " , a to též v zoologii , botanice a mikrobiologii ( Vesmír 68 , 700 , 1989 a 69 , 470 , 1990 . )
Skupině biologů vedených H . L . Gibbsem z Královniny univerzity v Kingstonu ( Kanada ) se nyní pomocí této metody podařilo dokázat , že mezi americkými červenokřídlými vlhovci panuje nevěra .
Vlhovci červenokřídlí ( Agelaius phoeniceus ) žijí celkem běžně na vlhkých a křovinatých místech severoamerického světadílu .
Přestože mají blíže k špačkům , anglický název je řadí mezi " kosy " ( red - winged blackbirds ) .
Vlastně tak i vyhlížejí , jen samečci mají v době páření a hnízdění jasně červená pole na křídlech .
V polovině jejich hnízd má alespoň jeden hnízdoš geny jiného otce , než je otec vlastní : zpravidla nějakého samce žijícího v těsném sousedství hnízdního území .
Někteří kriminalisté sní o tom , že se jim v budoucnu podaří založit střediska se záznamy proměnlivých úseků DNA obyvatelstva .
Mohlo by to umožnit rychlejší řešení různých hrdelních činů .
Doufejme , že jejich případné analýzy nepřinesou podobné výsledky jako analýzy DNA u vlhovců ( Science 250 , 1394 , 1990 ) .
Josef Chalupský
44 - 34
Tajemství mechanické lsti
JAN PAYNE
Je notorickým faktem to , že MECHANICKÉ znamená lest .
Kdo koho tu klame ?
Klame především každý člověk sebe sama .
Či přesněji , nechává se podvádět svým rozumem .
Rozum si totiž vybudoval brilantní nástroj a tím brázdí realitu kolem sebe , aby ji nejdřív rozdrtil na drobný štěrk a pak si z ní slepil ubohou chýši , do níž se uchýlí , až bude strhán svou námahou a bude se chtít oddat uklidňující kratochvíli .
Co to je za divný mechanismus vidění , jenž zaslepuje oči a brání jiskrnému zraku pohlížet na svěží a bujně překypující přírodu kolem ?
Kdesi v lůně rozumu tkví cosi , bez čeho by rozum ani nebyl rozumem a co se rozumu naprosto příčí , totiž vášnivá touha : Touha myslet to , co myslet nelze .
Vždyť poznávat to , co se poznat dá snadno a přímo snad ani není hodno rozumu , rozum tím pohrdá a rád tuto plebejskou snahu přenechá smyslovým počitkům : sám se pak spolu s Prométheem vrhá vstříc Olympu vyrvat bohům Oheň .
Podle Kanta je rozum obtěžován otázkami jej přesahujícími , jež není s to odmítnout , a ovšem ani vyřešit .
Jednou z nich je i otázka po rozumu a jeho původu .
Slovem : o rozumu platí , že je skandalonem pro sebe sama .
Podobá se Sancho Panzovi ten vychytralý rozum ve své slouhovské prohnanosti .
A přece se Sancho Panza neobejde bez onoho chrabrého i směšného rytíře a velitele : bez slavného Dona Qujiota by se rozplynul ve vegetujícím kolotání .
Ovšem i ten trochu bláznivý Don Quijote je zase tímtéž rozumem , a rozumem je dokonce ještě spíš než ona lokajská přikrčenost .
Čím se vyznačuje zejména ?
Připomíná totiž rozum onoho proslulého hrdinu svou okouzlující smrští imaginace opět a opět tvořící chimérické a fantaskní soky dost vznešené na to , aby se s nimi utkal .
Budiž tu poskytnut prostor pro trochu přemítání nad těmito začouzenými brýlemi mámení !
Skrze onen poznávací mechanismus se totiž i realita zdá být mechanismem do sebe vrážejících koulí či zase zapadajících ozubených kol .
A rozum je v zajetí tohoto svého nástroje bez šancí na únik .
Jen tuší , že za svou sílu vděčí čemusi jinému , co v sobě skrývá záhadu .
Ve svých drobcích filozofie praví Kierkegaard podobně rouhačsky : " To je totiž nejzazším paradoxem myšlení : chtít objevit něco , co nelze myslet .
Tato vášeň myšlení je v myšlení všudypřítomná , a to v myšlení i nejposlednějšího jedince , jenž svým myšlením již nikdy není jen sebou samým .
Leč skrze pouhé zvyky toto objevit nelze .
" Co vlastně míní ten ponurý skandinávský učenec , jenž vyzbrojen filozofií útočí na teologii a vyzbrojen teologií útočí na filozofii ?
Filozofové ho často nemají rádi .
A sotva mohou tyto jejich skrupule překvapit .
Vždyť onen hrdina víry si troufá brát ztečí samotné prazáklady každého řádu .
Doporučuje paradoxní skok do existenciálního rozhodnutí namísto ortodoxního klouzání po povrchu běžné zkušenosti , jež se chlubí : Nikde žádný rozpor !
Rozpor a s ním přicházející nečas totiž rozum špatně snáší , ačkoliv mu za tolik vděčí , a pořád se chce uchylovat do svého ortodoxního pelechu .
Proti tomu ovšem Kierkegaard praví : " O paradoxu by se nemělo myslet nic špatného , poněvadž paradox je vášní myšlenky a myslitel pak , jenž paradox postrádá , podobá se milenci bez vášně : Zapšklý mrzout .
Ovšem nejzazší potencí každé vášně je vždycky chtít svůj vlastní zánik .
" A to je , o co tu běží : Vždyť rozum chce vposledu zrušit sebe sama .
I když se rozumu přece podaří podle prchnout před svou vznešeností a oddat se zdánlivě pohodlné empirii kolem sebe , přece opět bolestně narazí na skandalon i v té prosté zkušenosti .
Co ještě může překážet a dráždit ?
Dráždí docela prostý fakt toho , že : na terénu starého vzniká nové .
Nové skutečně původní , jež nelze redukovat ani na rekombinaci prvků a ani na restrukturaci hmoty , přičemž obě hypotetická východiska by byla mimo dosah počitků .
Těmito berličkami si vždycky rozum pomáhá , poněvadž se vymyká jeho chápání to , že : na terénu starého vzniká nové .
Nové je totiž mystériem a na tomto tajemství troskotá .
Buď se připustí panování rozumu a v tom případě je třeba vzdát se onoho tajemství čili toho , že může nastat a stát se cosi , co tu ještě nebylo .
Platí " ex nihilo nihil fiat " a tuto poučku považovala filozofie od svých řeckých počátků za dogma bez toho , že by se proti ní někdo vzbouřil .
Snad jen problém dělitelnosti částic bez konce připomínal , že redukce na elementy je vposledu svízelná :
Připustit dělitelnost částic bez konce i s jejich ontickou , a nikoliv jen logickou povahou znamená připustit , že cosi naprosto původního se může vynořit .
Leč tato koncepce by opět rozum úplně rozvrátila , a tak rozumu zbývá jen držet se svého dogmatu a výkladového pravidla : Každé jsoucno se koneckonců skládá ze základu vymykajícího se změnám a změnami ovládaných protikladů vlastností .
Pouhý vír esencí či esence a střída jejích atributů pod vládou kauzality ovšem spěje vposledu jen k mechanismu v poznání a skrze takové poznání se pak i realita ukazuje být bez záchvěvu života jen v mrtvé podobě .
Anebo se v úctě k životu srdnatě odmítne mechanismus coby klam rozumu a rozum se odvážně odhodlá vykročit vstříc originalitě události bez oněch mustrů poznání .
Ona originalita ovšem v sobě skrývá spontaneitu vyvěrání dalších a dalších překvapení , jež se příkře odlišuje proti pouhé náhodné souhře okolností , která by byla zase jen důsledkem jiných vlivů dosud se vymykajících poznání .
Okolní realita se posléze ukáže být protkaná spontaneitou dění a tato spontaneita je prostě tajemství zrození .
Obrovským vzepětím tímto směrem byla hebrejská moudrost .
Pokud rozum chce tváří v tvář tomuto tajemství být důsledný - důsledný ovšem musí být , aby se za rozum ještě vůbec mohl považovat - pak musí popřít sebe sama .
A nejhroznějším otřesem pro rozum posléze je to , že i on sám tyje z oné spontaneity v podobě nápadu :
Nápad zdravého rozumu přece dovoluje myslet cokoliv .
To pak , že filozofie se jen okrajově oním " sensus communis " čili zdravým rozumem zabývá , dokazuje její strach z tajemství i z toho , že rozum by při setkání s ním musel zrušit sebe sama .
A přece rozum onomu tajemství vděčí za všechno a toto tajemství se vždycky zase dere na povrch v podobě vášnivé touhy : Touhy myslet to , co myslet nelze .
Překonat MECHANÉ se dá jen tímto způsobem .
/ přetištěno ze sborníku Laudatio Z . N . , sborník k padesátinám Zdeňka Neubauera , 412 výtisků , Centrum teoretických studií UK , Praha 1992 /
Vybrali jsme z časopisů
Science
Nature
Fáze Měsíce a hmotnost intermediálních bozonů
Záhadné změny energie svazku částic ve srážkovači LEP ( Large Electron Positron Collider ) byly po léta neřešitelnou záhadou .
V okamžiku , kdy se fyzici snažili zvýšit přesnost určení hmoty intermediálního neutrálního bozónu Z , stala se tato neurčitost dominantní chybou experimentu .
Kalifornští fyzici poskytli tip , že by na energii svazku mohla mít vliv seismicita .
Zde se nacházejí vláskové buňky , jež transformují mechanické vibrace na elektrický signál , který je veden do mozku .
Mohou vláskové buňky regenerovat ?
Tato otázka v poslední době vzrušuje mnoho badatelů zabývajících se sluchem .
Alespoň u některých zvířat již víme , že mohou .
Badatele to vzrušilo zejména proto , že by to mohl být klíč k léčení mnoha případů hluchoty způsobené špatnou funkcí vláskových buněk vnitřního ucha ( viz též Vesmír 71 , 614 , 1992 ) .
Tyto buňky převádějí zvukové vlny na elektrické impulsy .
Dosud ani nejpokročilejší medicínská technika nedávala mnoho nadějí pro ztrátu sluchu , jejíž příčinou je smrt těchto buněk ( ať již stářím , infekcí nebo poškozením nadměrným hlukem ) .
Ve Spojených státech se 80 % hluchoty z 18 miliónů postižených přičítá poškození vláskových buněk .
I když badatelé varují , že co do praktických možností jsou ještě všechny závěry předčasné , to , co již bylo objeveno , vyvolává velký dojem .
Před několika lety bylo objeveno , že kuřata a křepelky mají schopnost regenerovat své vláskové buňky , schopnost , o níž se předpokládalo , že ji žádní teplokrevní živočichové nemají .
Dnes se již ví , odkud nové buňky pocházejí .
Mnozí věří , že bude možné přejít ke klíčovým experimentům na savcích .
Na počátku tohoto výzkumu bylo r . 1974 nenápadné zjištění graduovaného studenta Havajské univerzity J . Corwina : určité části vnitřního ucha dospělého žraloka obsahují okolo 240000 vláskových buněk , zatímco u mladého žraloka se jich vyskytuje okolo 20000 .
Musejí se tedy tvořit i později .
Do poloviny 80 . let se předpokládalo , že schopnost regenerace vláskových buněk vnitřního ucha se vyskytuje jen u studenokrevných živočichů .
Roku 1985 začal D . Cotanche z Bostonské univerzity studovat , jak nadměrná akustická stimulace poškozuje ucho mladých kuřat .
Většinou vyhodnocoval uši kuřat bezprostředně po vystavení škodlivému hluku .
V jedné sérii experimentů však respektoval kolegův návrh a vyšetření prováděl až po 10 dnech a skutečně se ukázalo , že kuřata jsou takřka úplně uzdravená .
Podobně zjistil otolaryngolog R . Cruz a chirurg P . Lambert z Virginijské univerzity , že vláskové buňky kuřat , jež byly zdecimovány velkými dávkami antibiotik ( gentamicinu ) , se postupně regenerují .
( Obě studie byly publikovány r . 1987 ) .
Zájem již byl vzbuzen .
Značkováním pomocí radioaktivního thymidinu se prokázalo , že skutečně jde o buňky nové .
Nestačilo však pouhé zjištění , že vláskové buňky mohou regenerovat .
Bylo třeba najít prekurzory těchto buněk .
Těmi byly podpůrné buňky ( buňky nacházející se přímo pod poškozenými vláskovými buňkami ) .
Jaký chemický signál však tyto podpůrné buňky probudí a způsobí , že se začnou množit ?
Musejí být vláskové buňky zcela mrtvé , anebo stačí poškodit je nad jistou hranici ?
To jsou jen některé z dosud nezodpovězených otázek - samozřejmě kromě té největší : V jakém rozsahu lze tyto nálezy použít na člověka ?
Experimenty na savcích již započaly .
Corwin a jeho graduovaný student M . Keley např . použili kyselinu retinovou a zjistili , že se vytvoří více vláskových buněk než obvykle .
Nejde také jen o to , iniciovat vytvoření nových vláskových buněk .
Každá nová vlásková buňka si musí rovněž vybudovat funkční spojení do mozku .
Science 257 , 1344 - 1346 , 1992
Většina lidských karcinogenů byla identifikována buď epidemiologickými studiemi , anebo všímavými kliniky , kteří si povšimli nahromadění případů rakoviny u určitých expozic karcinogenní látce .
Nature 360 , 207 - 208 , 256 - 258 , 1992
Jih proti severu
Časopis On Line ?
Jedním z elektronických časopisů je Current Clinical Trials , časopis Americké společnosti pro pokrok vědy .
Nyní tento časopis navázal oboustranně výhodnou spolupráci se zavedeným britským časopisem Lancet .
Lancet získá pro svých 29000 čtenářů zdroj krátkých správ .
Práce , které jsou publikovány v CCT , budou kromě posuzovatelů elektronického časopisu posuzovat i lektoři Lancetu .
Jestliže práci dají zelenou , navrhnou autorovi zkrácení , zpravidla na třetinu .
Science 257 , 1341 , 1992
O chimérách krásných blouznivců
Nutno předznamenat , že dále uvedené kritické poznámky nespadají na vrub tzv . regionálních a nadregionálních systémů , ale týkají se pouze způsobů navrhování a hodnocení územních systémů ekologické stability místního významu , to je lokálních územních systémů ekologické stability v pojetí uživatelských příruček vydávaných někdejším Odborem územního rozvoje MŽP ČR ( I . Míchal a spol . , 1991 ) .
Teoretické zásady pojetí územních systémů ekologické stability ( dále ÚSES ) se začaly koncipovat jako reakce na pronikavé zhoršení stavu naší krajiny , ke kterému v našich podmínkách došlo ve spojitosti s mocenským násilným naplňováním Leninovy myšlenky kolektivizace zemědělské výroby , uskutečňovaným z rozhodnutí KSČ .
1 .
Teorie ÚSES je proto nutně poznamenána dobou svého vzniku .
Navíc při projektování ÚSES v zemědělské krajině na tzv . lokální úrovni se velice často prosazuje snaha po využití analogie s regionálními a nadregionálními systémy .
Samotný tento moment zpravidla již vede ke schematičnosti , šablonovitosti a ve svém důsledku k nefunkčnosti návrhů ( Urban - Urbanová a spol . , 1992 ) .
2 .
Jedna ze stěžejních tezí ÚSES zní , že " ekologicky labilní formace zemědělsky intenzívně využívaných kultur je třeba od sebe izolovat prstencem ekologicky stabilních ekosystémů .
Tato druhotná rozrůzněnost krajiny je hlavním základem stability krajiny " ( Nováková , 1976 ) .
Uvedená hypotéza bývá univerzálně využívaná jako základní důkazní prostředek pro praktické aplikace ÚSES a je dovedena až do projekčních zásad " prostorových kritérií sítě ekologicky stabilizujících segmentů krajiny a jejich ( domnělého stabilizačního - pozn . autora ) fungování .
" V tomto směru se však jako pravděpodobnější jeví názor předního současného německého krajinného ekologa J . Pfadenhauera , mimochodem zastánce pojetí rurálních kulturních gradientů ve struktuře využívání krajin .
Tvrdí , že stabilizaci krajinného ekosystému v zemědělsky intenzívně využívané krajině nelze docílit pouze opatřeními na tzv . vedlejších plochách , a již vůbec ne jejich pouhou existencí .
Tyto krajinné struktury jsou přetíženy živinami , prostředky na ochranu rostlin , regulátory růstu apod . a v důsledku toho vykazují výrazné znaky biologické degradace , uniformity a zjednodušení .
3 .
Až mechanicky naivní strnulost navozuje požadavek geometricky důsledného propojování lokálních biocenter biokoridory , bez ohledu na skutečné zoogeografické poměry , především na životaschopnost klíčových druhů , typy pravidelných , občasných a sezónních migrací a jejich druhovou valenci .
Obecně je nutno usilovat , aby se celá krajina ( krajina jako celek ) stala nebo zůstala funkčním " biokoridorem " , a zejména aby při prostorovém řešení krajiny docházelo k odstraňování a přerušování početných umělých migračních bariér .
4 .
Téměř fundamelisticky působí striktní projekční požadavky minimálně nutných prostorových parametrů ÚSES .
Tak např . minimálně nutná šířka biokoridoru , který bude cílově tvořen lesními společenstvy , je 15 m .
Liniová lesní společenstva např . o šířce 14.9 m nelze již podle zásad ÚSES za biokoridor považovat .
V této souvislosti bych chtěl zdůraznit , že rozhodující metodické přístupy prostorového a funkčního řešení zemědělské krajiny v západní Evropě vycházejí sice rovněž z koncepce " propojení systému biotopů " v krajinné matrici .
Ta ovšem spočívá ve vytvoření sítě plošných krajinných elementů a tzv . malých struktur v převažující míře ekotonové povahy ( rozvolněné křoviny , keřové lemy , singulární lesíky , vetlendy , cesty s vegetačním doprovodem , stromořadí , jednotlivé stromy , meze , toky , příkopy a kanály s vegetačním doprovodem apod . ) .
Lesní prostředí vznikající u lokálních biokoridorů ÚSES s cílovou skladbou lesních společenstev je pro naši zemědělskou krajinu přepychem .
Pro ekologickou stabilitu širšího území krajinné matrice s převahou agroekosystémů se totiž neuplatní ani tak vnitřní lesní prostředí uvnitř biokoridorů , jako především přechodové okrajové společenstvo ( ekotonová zóna ) se zvýšenou druhovou diverzitou , vysokou schopností výměny energie a transformacemi toku látek , změnou druhotné skladby - konvertitou - organismů a četnými vazebnými zdroji a možnostmi krajinné provázanosti .
Avšak pud ke zkoumání nebyl nikdy v různých kulturách rozšířen stejnoměrně .
Celé generace učenců si kladly otázku , proč právě ona civilizace , která vzešla ze spojení řeckých , latinských , židovských a křesťanských zdrojů , byla tak ojediněle úspěšná v podněcování a šíření rychlých změn ve vědě , technice , umění a společnosti , zatímco mnoho kultur prožilo celá staletí v podmínkách , které hraničily se stagnací , za téměř nepostřehnutelných změn , anebo po krátkodobém vznícení kreativity opět upadalo do spánku .
LESZEK KOLAKOWSKI ve sborníku Pojem krize v dnešním myšlení , Filozofický ústav ČSAV , Praha 1992 , str . 59
Jiří John , malíř živlů
Na jedné fotografii z r . 1967 , zachycující Jiřího Johna v jeho ateliéru , svítí z obrazu za umělcovými zády obrovská kapka rosy .
Není to náhoda - v té době John obrátil pozornost k motivu vláhy několikrát , jako malíř i jako grafik .
V Rose , a Rose s listem , v Krůpěji a Kapce , v Rozbřesku , všude tam troška vody , zformovaná přírodními zákony do ideální pravidelnosti , stala se těžištěm kompozice , jež autor někdy zvětšil a projasnil tak , že kapka vypadá spíše jako kus žhavé astrální hmoty vynořující se z vesmírných temnot .
John viděl všechno na Zemi takto spojené s vesmírem , a proto se mu i drobnosti jevily velce .
Johnova krajinná " zátiší " nereprezentují určitou krajinu , ale přírodu jako celek vytvořený nedílnou součinností živlů a ponenáhlu , nepozorovaně se měnící v koloběhu ročních dob .
A byl to i tento důraz na základní přírodní děje a elementární tvary , co z Johna učinilo výtvarníka moderního .
Johnovým nejbližším živlem byla země , zemská hmota , a hned za ní oheň , nejčastěji v podobě slunečních paprsků , které na sklonku zimy zázračně probouzejí v semenech rostlin nový život ;
ale jak se v půli šedesátých let k umělci začala přikrádat smrt , v jeho obrazech se stále častěji objevoval chladnoucí jas slunce podzimního , v němž dohasínají osamělé lidské ohýnky .
A potom přišly první mrazivé noci , avšak i šedá jitra času adventního , připravujícího přírodu a lidi na slunovrat . . .
Vodu jako živel si John uvědomil vlastně až r . 1964 , kdy v rumunské Konstanci poprvé uviděl moře , a potom se k němu vracel zas a zas , ať v Rumunsku , v Istrii , v Normandii nebo v Bretani .
To , co se z těch zážitků dostalo do jeho malby , grafiky a později i kresby , je příznačně johnovské : voda je tam vždycky ve styku se zemí .
Tak vzniklo Pobřeží hned v několika variantách Mořské dno , Odliv a především jemná i velkolepá Voda a země ( kde se John snad nejvíce přiblížil Josefu Šímovi , malíři mu obzvlášť drahému ) a stejně mistrovské ilustrace Persových Majáků .
V té době však John vytvořil také Obnaženou krajinu , obraz přírody , jíž se vláhy nedostává , a která tedy postrádá i porosty .
V čase , kdy u nás slovo ekologie bylo ještě skoro neznámé , John už jako by tušil , že jedním z největších problémů 21 . století bude pro lidstvo problém ubývající a čím dál nečistší vody - umělec i v tom projevil více citlivosti než ostatní lidé .
Také to , spolu s pocitem odpovědnosti za osud této planety , zařadilo Johna mezi naše největší výtvarníky .
Nedávná výstava Johnova životního díla v Jízdárně Pražského hradu ukázala jeho cenu s přesvědčivostí vpravdě úchvatnou .
Jak už je to pro dnešek typické , nenavštívilo ji mnoho lidí , ale kdo přišel , zůstal tam dlouho a nejednou se vrátil - i proto se vrátil , že Jiří John , vzácný umělec a člověk , který chápal přírodu jako málokdo jiný , zobrazil ji moderně . ale bez křečovitosti dnes tak časté , a nestyděl se zdůraznit , co je v ní krásné .
Jaromír Zemina
O MOCI MÝTU A DOBRÉM DOKTORU JOHÁNKOVI
* Záviš Kalandra kdysi z faktu , že všichni známe pohádky , ale ne každý zná jméno svého pradědečka , usuzoval , že mýtus je důležitější než historie .
A skutečně řada dávných kultur pečlivě zaznamenávala svoji mytologii a nestarala se přitom o svoji historii .
Mýtus člověka vtahoval do společného světa postojů a hodnot a učil jej řádu .
Happyendové schéma nebylo silnou stránkou tvůrců řecké mytologie ani sestavovatelů Starého zákona .
Ti první ukazovali , co se stane s jedincem , který se vymkne přirozenému řádu , ti druzí ukazovali totéž na celé společnosti vyvolené k údělu nést zvláštní druh řádu .
Historie poskytovala poučení , ale mýtus a později legenda vytvářela společenství .
Kvalita společenství založeného - dejme tomu , na Želvách Nindža - se přece jen liší od kvality společenství impregnovaného naukou všeslitovného Buddhy anebo spojeného legendou o sv .
Janu Nepomuckém .
Čím byl tento Jan pro naše dědy a čím se může stát pro nás ?
* Především byl mučedníkem zpovědního tajemství , který neprozradil královnino tajemství a odmítl spolupracovat s vládní mocí .
Byl však také světcem lustračním , přisoudíme - li tomuto slovu původní význam rituální očisty .
Z barokní doby máme totiž doloženy případy , kdy lid nucený chodit ke zpovědi odříkal v kostele zpovědní zrcadlo , ale své skutečné hříchy sděloval na mostě Johánkovi .
Může být větší důkaz důvěry : pro církev představoval obhájce mocenské pozice církve , což v těch dobách znělo lépe než dnes .
V očích lidu byl vždy mužem slova drženého až k smrti , mužem cti , tedy mužem čestným .
Tady je užitečné si uvědomit , že slovo " čestný " úzce souvisí se slovem " šťastný " , protože šťastný je ten , kdo má podíl neboli účast na dobrém údělu člověka .
To není etymologická hříčka , to byl pro naše předky kus skutečného života .
Pobělohorské doby se svými zákony trhu a moci doléhaly na duši člověka nepoměrně tíživěji než jakákoliv radikální ekonomická reforma , a zůstat v té době slušným člověkem také znamenalo slyšet Janovo mlčení jako závazek .
Kdyby po staletí na naše předky nepůsobil příklad světců , mohli bychom dnes být jenom národem vlčáků .
* Jeden důležitý rys české povahy bychom snad mohli nazvat skrytým husitstvím .
Je to touha po svatém životě kombinovaná s nechutí k vrchnosti a nedůvěrou k bohaté církvi .
Tento rys procitá vždy , když se církev začíná víc starat o svůj majetek než o své plačící .
Skryté husitství můžeme v tomto národě vystopovat hluboko před Husem a dlouho po něm .
Známe je i ze současnosti a charakteristicky se nejdřív objevuje u nižších katolických duchovních .
V kultu Jana Nepomuckého pozorujeme jakousi zvláštní dvojjedinost obou Janů .
Oba umírají svévolí vladaře .
Jan Hus se opírá o moc královskou a končí v ohni , jeho současník Jan Nepomucký se opírá o církev a končí ve vodě .
Husova zdánlivá podoba se promítá do soch Nepomukových , ne proto , aby jeden kult byl nahrazen druhým , ale protože v očích lidu oba Janové splývají .
Svatořečení Nepomukovo není pletichou Habsburků ani jezuitskou intrikou , ale je lidem na církvi víceméně vyvzdorováno .
Představuje rehabilitaci " kacířského " českého národa v očích katolické Evropy a připravuje národní obrození .
V sochách Nepomukových se vrací duchovní postava Husova pročistěná utrpením minulých staletí .
Skoro jsme v pokušení říci , že jedny z nejlepších ideálů ranného husitství vítězí skrze rekatolizaci , nikoli skrze reformaci .
* Po smrti Jana Nepomuckého vyschla Vltava tak , že ji nebylo nutné překračovat po mostě .
Mlynáři neměli práci a lidé mouku , takže lid pražský velice králi zazlíval Janovo umučení .
V lidové pověře se Jan stal ochráncem mostu a pánem nad řekou .
Obsadil tak uvolněnou niku po pohanském bohu zaplašeném křesťanskou zvěstí .
Od dávných dob bývaly brody označeny kůlem či podobou strážce , který usmiřoval či odháněl nepřátelského boha řeky anebo přímo byl říčním démonem žádajícím za průjezd svým územím nějakou oběť .
Mezi lidem byl znám jako vodník .
Jan demonstroval svoji moc nad vodami - a tedy i nad vodníky - zázrakem vyschnutí , který mu , myslím , velice pomohl k celosvětové popularitě .
Každý most totiž potřeboval svého patrona , neboť - jak z folklóru známo - různé druhy vodníků odjakživa patřily mezi široce rozšířenou a těžko vypočitatelnou vodní chamraď . .
* Čím je pro nás dobrý doktor Johánek dnes ?
Patronem slušných a čestných , což znamená šťastných lidí , ochráncem čistoty vod nebo převlečeným Husem , jež se nenápadně vplížil do katolických řad ?
Povrchně moralistních odpovědí na tuto otázku si v roce 600 . výročí jeho umučení přečteme celou řadu , ale pravděpodobně nic neuslyšíme o události , která se přihodila r . 1389 , jen čtyři roky před Janovou smrtí .
Kněz nesoucí hostie byl tehdy udeřen několika kameny vrženými z pražského židovského města , takže se mu svátost oltářní rozsypala po zemi .
Následoval pogrom , při kterém došlo k hromadnému vyvraždění celého židovského města , z jehož 3000 obyvatel se zachránila jen nevelká skupina dětí .
Oběti byly ještě druhý den zaživa metány do plamenů .
O mučedníky víry nebyla ve středověkém prostoru nikdy nouze a ve světle celého umučeného pražského židovského města se smrt jednoho spravedlivého na pražském mostě jeví jako tendenční , jednostranně zvýrazněná historka .
Ale obě historie krutosti a bezpráví se od sebe zřejmě nedají oddělit .
A tak chceme - li se dopracovat k nějakému poučení anebo ještě lépe vtažení do širšího společenství , měli bychom se ptát na budoucí charakter evropského prostoru .
Nestane - li se totiž místem smiřování a odpouštění , stane se jistě opět územím zvůle a kolébkou mučedníků .
Václav Cílek
Kyslík - podmínka života i nebezpečí
VRATISLAV SCHREIBER
Kyslík ( lat . oxygenium ) je jeden z nejrozšířenějších prvků na Zemi : ve vzduchu je ho 23 % , v kůře zemské 50 % , v sušině lidského těla 20 % .
Spolu s uhlíkem a vodíkem představuje 80 % sušiny těla vyšších živočichů .
Dusík ( hlavní složka tělesných bílkovin ) přitom představuje jen 9 % a vápník ( hlavní složka kostí ) jen 4 % .
České jméno kyslík zavedl Jan Svatopluk Presl ( 1791 - 1849 ) , profesor Univerzity Karlo - Ferdinandovy v Praze , hlavně ovšem zakladatel českého botanického názvosloví .
Sotva nás napadne , že kyslík má něco společného s kyselostí , i když v tom jeho názvu to je .
A přece jeho latinský i anglický ( a nakonec i český - nyní se doporučuje říkat oxidy , nikoli kysličníky ) název pochází z řeckého adjektiva oxys , tj . ostrý , kyselý , takže složku oxy - najdeme i v názvu semen rostlin ( oxykarpní = semena s ostrou špičkou ) i v řečových figurách ( oxymoron je spojení slov , která jsou v příkrém významovém rozporu , např . živá mrtvola ;
druhá část tohoto slova , móros znamená " hloupý , bláznivý " ) .
Kyslík byl kdysi považován za hlavní složku při vzniku kyselin , proto oxy - ( kyselost ) - gen ( budící ) .
Jen některé kysličníky ( tedy dnes oxidy ) však dávají s vodou vznik kyselinám , jsou " okyselující " .
Protože pan prof . Koštíř je tč . upoután na lůžko , nemohl jsem se - a tedy ani čtenáře Vesmíru - poučit více .
Oxybióza je způsob života organismů potřebujících k dýchání vzdušný kyslík .
To proto , že v jejich těle probíhají oxidace ( okysličování ) , to je děje , při kterých buď do molekul chemických látek těla vstupuje kyslík ( oxigenace ) , nebo se z nich ztrácí vodík ( dehydrogenace ) .
V obou případech nastávají ztráty elektronů obíhajících kolem atomových jader .
Při každé oxigenaci ( okysličování , včetně hoření plamene ) se z oxidované látky odebírají elektrony a ty přejímá akceptor , přijímač : ten se mění opačným směrem , je redukován ( v chemii znamená redukce kupodivu ztrátu elektronů , opak oxidace ) .
Protože , jak každý ví , redukce obecně znamená zmenšení , ztrátu - je to zřejmě ve vztahu ke kyslíku .
Dýchání , vysoké hory , krevní doping
I když Anton Markoš asi přesvědčil čtenáře Vesmíru , že je možný život bez kyslíku ( Vesmír 71 , 305 , 1992 ) , je oxybióza podmínkou vyšších forem života , včetně lidské .
Přenos kyslíku ze vzduchu do lidského těla zajišťuje dýchání .
V plících se vzdušný kyslík váže na hemoglobin , krevní barvivo v červených krvinkách , a je tak rozváděn do tkání .
Tkáně dýchají : odebírají si z hemoglobinu kyslík a do krve odevzdávají oxid ( kysličník ) uhličitý , zplodinu svého dýchání .
Ten se vylučuje plícemi .
Tak každý dýchající organismus , včetně organismu lidského , přispívá k " skleníkovému efektu " .
Průmysl ovšem o mnoho řádů výše .
když je kyslíku ve vzduchu málo , protože je vzduch v vysokých výškách ( na vysokých horách ) zředěn , musí se tvořit více hemoglobinu a i červených krvinek .
Proto mají lidé žijící ve vysokých horách ( např . v Andách ) v krvi více červených krvinek než obyvatelé nížin .
Proto se také sportovci ve vysokých horách aklimatizují : jejich krev pak má více červených krvinek a více hemoglobinu a je schopna při závodě přenášet více kyslíku a umožnit tak vyšší výkon .
Proto se ale sportovci uchylují i k zakázanému krevnímu dopingu : několik týdnů před závodem si nechají odebrat krev a schovají si ji ( resp . jejich sportovní lékaři jim ji schovají ) v ledničce .
Pod vlivem ledvinového hormonu erytropoetinu si jejich tělo chybějící krev nahradí , protože erytropoetin povzbuzuje tvorbu červených krvinek v kostní dřeni .
Když si pak nechají svou " schovanou " krev před závodem vstřiknout do žíly ( transfúze ) , mají proti ostatním výhodu : jejich krev je schopna přenášet více kyslíku a umožnit jim vyšší výkon , než jakého mohou dosáhnout ti poctiví , co krevního dopingu nepoužili .
Při posledním výkřiku dopingové módy pak sportovec nepotřebuje ani platit drahý hotel v Alpách ( nebo v Tatrách ) , ani si nechávat dávat transfúzi své vlastní krve .
Stačí , když si nechá napíchat hormon erytropoetin a kostní dřeň pak vytvoří více červených krvinek , v krvi je více hemoglobinu , krev může přenášet více kyslíku atd . , takže v závodě může vyhrát - a také být diskvalifikován , když se mu na to přijde .
Také nemocní lidé s chorobami srdce či plic mohou mít nedostatečný přenos kyslíku krví a potřebují léčbu kyslíkem .
Kyslík se jim podává v dýchacích přístrojích ( maskách nebo stanech ) , podobně jako ho získávají vysokohorští horolezci nebo potápěči .
Praxe však ukázala , že nadbytek kyslíku může škodit .
Dýchání čistého kyslíku i zvýšený tlak vzduchu může poškozovat plíce i mozek .
Nejnověji se ukazuje , že i
náhrada chybějícího kyslíku může škodit .
Celkový nedostatek kyslíku , hypoxie , samozřejmě může a musí být léčena dodáváním kyslíku , ale jedním z těžkých problémů moderní medicíny je to , že není zcela jisto , jak mnoho kyslíku je skutečně prospěšné .
Nejznámějším příklad jsou nedonošení novorozenci : neonatalogové ( dětští lékaři specializovaní na novorozence ) se dnes snaží udržet na živu i novorozence s porodní váhou hluboce pod 1 kg .
Často je třeba léčit kyslíkem , a to může poškodit plíce a oči .
Oči proto , že nadbytek kyslíku při oživování novorozenců brzdí vývoj cév v sítnici oka : cévy se nemusí tolik tvořit , aby prokrvení sítnice zajistily .
To je jednou z nejkritičtějších a nejobtížnějších otázek péče o novorozence - vzniká etický rozpor , zda je správné usilovat o záchranu dítěte s velkým rizikem , že bude od narození slepé .
Ale obnovení přívodu kyslíku do hypoxických tkání může vést ke škodám i u dospělých .
Tak je tomu při infarktu myokardu a při mozkové mrtvici .
Zejména v oblastech přímo sousedících s prvotním poškozením ( trombózou nebo krvácením poškozenou částí tkáně ) , v tak zvaném ischemickém polostínu , se při obnovení přívodu kyslíku může vyvolat poškození , které situaci ještě zhoršuje .
Mluví se o
" kyslíkovém stresu " , působeném kyslíkovými radikály , superoxidovými anionty .
V tkáních , do kterých je obnoven přívod kyslíku po období jeho nedostatku , se tvoří zvláštní molekuly kyslíku , superoxidové radikály - O 2 - . .
Jsou to molekuly kyslíku zbavené části elektronů ;
mají vysokou chemickou reaktivitu , rychle vstupují do chemických reakcí a vedou k překotnému okysličení tkání a k jejich poškození , ke " kyslíkovému stresu " .
Jiným používaným termínem je reperfúzní toxicita * ) - tedy jedovaté působení kyslíku po obnovení jeho přívodu ( reperfúzi ) do hypoxických tkání .
Objevy enzymů , které superoxidové radikály v těle zneškodňují , a také přirozených i umělých antioxidantů dávají jistou naději .
Mezi přirozené antioxidanty patří vitamíny A , E a C , řady umělých antioxidantů se uživí k ochraně potravin ( tuků v nich ) před žluknutím .
O těchto otázkách ve Vesmíru opakovaně pojednal J . Wilhelm ( Vesmír 7 . , . . . , 199 . ) .
Skýtá to tedy léčebné naděje - už teď je známo , že následky mozkové mrtvice jsou menší u osob s vysokou hladinou vitamínu A v krvi .
Pokusy o preventivní podávání vitamínu E při kyslíkové terapii novorozenců jsou však zatím neuspokojivé .
Je otázka , zda by se nějaký " antioxidační koktail " neměl podávat rodičkám , u kterých hrozí předčasný porod nedonošeného dítěte ohroženého kyslíkovým stresem .
Infúze antioxidantů by se mohly také stát součástí terapie infarktu myokardu a mozkových mrtvic , jakož snad i jiných ischemických poškození .
Oxidativní poškození se asi uplatňuje i u nemocí degenerativních
Spolu s navazováním cukrů na bílkoviny ( s glykosylací ) je tvorba kyslíkových radikálů ve stárnoucích tkáních asi příčinou nebo jednou z příčin degeneračních onemocnění , jako je arterioskleróza , komplikace cukrovky a snad i nádory .
Také sem patří katarakta , šedý zákal čočky oční .
Už dlouho se diskutuje o teoriích , že vlastně celé stárnutí je působeno oxidativním poškozením tkání .
To by ale muselo mít vztah k úmrtnosti a vracím se k známé otázce , proč je doba dožití ( průměrný věk , kterého se lidé dožívají ) u nás nižší než ve srovnatelných sousedních státech .
Dosavadní vysvětlení - horší životní prostředí ( chemický stres z pesticidů a jiných chemikálií , znečištěné ovzduší , stresy z totality ) se zatím bere jako hlavní faktor .
Je tomu tak opravdu ?
Potravinářská výroba na Západě už dlouho používá antioxidantů k ochraně potravin před žluknutím , které je způsobováno změnami potravových tuků hlavně kyslíkovými radikály .
Taková " chemizace " potravy by také mohla představovat významný faktor při určování rychlosti stárnutí a doby dožití populace .
Nelze vyloučit , že v zemích , které v posledních desetiletích dosáhly výrazného prodloužení lidského života , se kromě změn v životním stylu ( nekouření , pohyb , hubenost , vlákniny v potravě ) uplatňují i přirozené ( vitamíny ze zeleniny a ovoce ) a umělé antioxidanty , přidávané do potravin .
Vzpomeňme si , jak lépe nám chutnaly " západní " sušenky než naše .
Tím nechci bagatelizovat nezbytnost ozdravění životního prostředí ( vzduchu , vody , potravin atd . ) .
Je to ale paradoxním příkladem , jak by přidávání chemických látek ( antioxidantů ) do potravin vlastně mohlo být prospěšné .
Ostatně každý ví , že žluklé tuky jsou nezdravé .
Budeme se muset spolehnout na další výzkum ( prodlouží antioxidanty život pokusných zvířat ? ) i demografické studie ( zvýší se u nás doba dožití se zvýšením antioxidantů v potravě ? ) .
Vše svědčí pro to , že odpovědi na obě otázky budou kladné .
Tělo se chrání před kyslíkovými radikály
Bylo by proti přírodě , kdyby kyslíkové radikály neměly nějakou užitečnou funkci a kdyby se lidské tělo - když už jich vznikne nadbytek - nedovedlo bránit .
Především je jisto , že některé oxidační děje chrání tělo před působením toxických látek tím , že je v játrech rozkládají .
Takže kyslík vůbec není zapotřebí jen k dýchání , ale i pro ochranu proti jedům .
Když už však - v tkáních s porušeným prokrvením - přechodně nadbytek kyslíkových radikálů vznikne , jsou k dispozici také ochranné mechanismy .
Jsou to enzymy destruující kyslíkové radikály , např . superoxid - dismutáza .
Na rovnováze mezi oxidativní detoxikací a enzymovou kontrolou nadbytečných volných radikálů může záviset nejen přežití při působení toxických látek , ale i přežití při celkové a lokálně - tkáňové hypoxii a přežití vůbec , to je délka lidského života .
Už dnes se rýsují cesty , jak tomu napomoci .
* ) Každý asi ví , že slova toxický , toxicita znamenají " jedovatý , jedovatost " .
Jaký je však jejich původ ?
Souvisejí s řeckým substantivem toxikon " jed pro otrávené šípy " a jeho prostřednictvím i se subst . toxon " luk " .
Američané v Tatře po půl roce
I přes nepříznivý hospodářský výsledek roku 1993 jsou první změny k lepšímu patrné
V červnu minulého roku nastoupil do vedení Tatry Kopřivnice tým amerických manažerů v čele s Geraldem Greenwaldem .
Stalo se to v situaci , kdy dluhy tohoto výrobce nákladních automobilů dosáhly výše 3.75 miliardy korun , pro nedostatek provozního kapitálu se opakovaně přerušovala výroba a objevovaly se i úvahy o bankrotu této firmy s vynikající tradicí .
Připravili Miroslav Kaňa a Jaroslav Winter
Profit tenkrát v čísle 18 / 1993 ještě před oficiálním nástupem Američanů referoval v článku Tatrovácký model : Kapitál český , manažeři zahraniční podrobně o tom , jak vznikl kontrakt se společností GSR , do níž se Američané sdružili .
Přiblížil také jejich profesionální minulost .
Zejména Gerald Greenwald získal světovou proslulost během svého působení v nejužším vedení americké automobilky Chrysler , kterou s Lee Iacoccou pomáhal vyvést z hluboké krize .
Zveřejnili jsme také úkoly , které američtí manažeři pokládají pro nejbližší období za prioritní .
A protože už uplynula doba , po níž lze očekávat první výsledky působení nového tatrováckého vedení , rozhovor s nynějším předsedou představenstva a generálním ředitelem Tatry Kopřivnice Geraldem Greenwaldem ( na snímku ) jsme začali otázkou vztahující se k prvnímu úkolu :
* Jak jste byli úspěšní při jednáních s bankami o zastavení plateb běžných úroků a změně termínů splatnosti existujícího dluhu ?
Podařilo se nám restrukturalizovat bankovní dluh .
Změnily se podmínky splácení dluhu a také jsme získali nové finanční prostředky .
* Trvalo to však déle , než jste původně očekávali .
Ano , dohody byly podepsány a nové peníze přišly až na konci srpna , na začátku září .
Myslím , že to trvalo déle proto , že to byl první případ svého druhu pro naše finanční experty v Tatře a rovněž pro mnoho lidí , s nimiž jsme pracovali v jednotlivých bankách .
Vyžádalo si to jim vyložit procedury , které se v těchto případech běžně používají .
* Zatím jste získali nové úvěry pouze od tuzemských bank , nikoliv od zahraničních .
Je to záměr , anebo zahraniční banky nebyly ochotny je poskytnout ?
Zahraniční banky nebyly dosud zapojeny ze dvou důvodů .
První spočívá v tom , že nebylo dost času seznámit je s provozem Tatry .
Druhým důvodem je naše přesvědčení , že výkon podniku , především cash flow se musí zlepšit , a teprve potom bude celá věc zajímavá pro zahraniční banky .
Výjimkou jsou exportní úvěry .
Zahraniční banky jsou zde již zainteresovány , mají zájem poskytovat financování .
Nyní už s některými jednáme .
Připravujeme několikaletý business plán pro Tatru , který bude použit i při těchto jednáních .
* Jako další úkol jste si stanovili revizi úrovně zaměstnanosti , organizačních zásad a motivačních programů .
Víme , že počet zaměstnanců se snížil .
Jak je to s ostatním ?
Když jsme nastoupili , bylo v Tatře více než 11000 zaměstnanců .
Do poloviny tohoto roku budeme mít přibližně 8000 zaměstnanců .
* To je konečný stav ?
Nikdy nic není definitivní .
My všichni , všech 8000 lidí , jsme závislí na tom , jak úspěšně budeme prodávat nákladní automobily zákazníkům .
Jestli budeme prodávat více , může se zvýšit i zaměstnanost .
Budeme - li prodávat méně , bude nutné přistoupit k dalšímu snižování zaměstnanosti .
Já doufám , že se nám podaří zvýšit prodej .
Ale záruky nemám žádné .
* Podle jakých kritérií jste propouštěli zaměstnance ?
Vycházeli jsme z cíle mít takový počet zaměstnanců , který potřebujeme k zabezpečení výroby , na niž je zajištěn prodej .
Snažili jsme se přitom udržet si nejlepší lidi , zachovat speciální technické schopnosti podniku a postupovat vyváženě , aby žádná skupina nebyla znevýhodněna .
* Zvýšili jste dost podstatně cenu nákladní tatry .
Měli jste k tomu kromě zvýšení příjmů ještě další důvody ?
Náš cíl při stanovování cen vozů je dávat cenu nižší , než západní konkurence , ale zároveň dosahovat dostatečných ziskových marží .
Také jsme změnili strukturu naší cenové tvorby , abychom se vyhnuli šedému trhu .
Chceme mít obchodní vztahy na všech světových trzích a pracovat tam s nezávislými podnikateli , kteří budou působit jako naši distributoři .
Nemůžeme proto dovolit , aby se nákladní vozidla prodávala na určitém trhu za účelem reexportu na další trh , který bude patřit jinému distributorovi .
Zjistili jsme například , že mnoho vozů , možná většina , které byly prodány v České republice a na Slovensku , bylo reexportováno .
Tím , že jsme sjednotili cenovou politiku , vyhnuli jsme se tomuto problému .
* Bylo jedním z důvodů zvýšení ceny také zlepšení kvality vozidel ?
Výběrově jsme vyhledali určité komponenty na vozidle , které nakupujeme na Západě .
Stojí to více , ale cílem je zlepšit kvalitu našich výrobků a jejich přitažlivost na Západě .
Kvůli tomu jsme také zvyšovali cenu , ale bylo to jen ve vybraných případech .
Jinak chceme spolupracovat především s českými a slovenskými dodavateli , a to tak , abychom jim pomohli zlepšit kvalitu součástí , které dodávají .
* Když Volkswagen přišel do Škody , provedl rychle řadu opatření , která kvalitu škodovek zlepšila .
Šlo hlavně o kvalitu dílenského zpracování .
Jak je to u vás ?
I my jsme měli užitek z práce , kterou Volkswagen v České republice a Slovenské republice vykonal .
Kupujeme součásti od mnoha stejných dodavatelů .
Kromě toho jsme začali vlastní programy ke zlepšení kvality v našich provozech a také jsme zahájili práci s našimi subdodavateli .
Kvalita našeho nákladního vozidla je dobrá , ale není perfektní .
Nyní jsme začali komplexní program , abychom identifikovali zbývající nedostatky v oblasti kvality a systematicky pracovali na jejich odstranění v našem vlastním provozu .
* Mezi kritéria kvality patří životnost .
Za problém tater se považuje to , že životnost jednotlivých částí není ani vyrovnaná , ani optimalizovaná .
To přetrvává ?
Uvedu osobní zkušenost z jednání se zákazníky z několika západních zemí .
Říkali , že koupili Tatry vozidla od jiných výrobců a ta jsou kvalitnější .
Zeptal jsem se , zda je používají ve stejných podmínkách .
Odpověděli , že ne .
Protože za západní zaplatili více , používají je na lehčí práce .
A také o ně více pečují .
Řekl jsem , ať používají vozidla za stejných podmínek , a teprve pak bude možné hovořit o objektivním srovnání .
Nedomnívám se , že naše vozidla jsou úplně v pořádku a že na nich nechceme nic měnit .
Pokračujeme na zlepšování kvality .
Ale nechci souhlasit , že by tatra byla méně kvalitní vůz než jiné západní vozy .
* Ale jestliže motor vydrží polovinu toho , co jiné části , musí to uživatelům působit potíže .
I na Západě je běžné , že životnost celého vozidla je vyšší než životnost motoru .
Ale přes to všechno jsme začali nabízet tatry s motory , které nejsou tatrovácké .
Má - li zákazník zájem , může si už teď koupit tatru s motorem Deutz z Německa .
Kromě toho jsme ukončili práce umožňující použít další západní motor a v této praxi budeme pokračovat .
* Je zájem o takto modifikované tatry ?
Je především v Německu .
A právě kontaktujeme zákazníky v jiných zemích , abychom zjistili , zda bude zájem o aplikaci s dalším motorem .
Kromě toho se snažíme o něco opačného .
Navrhujeme Kamazu , aby zvážil možnost dodávek některého jejich vozidla s motorem Tatra .
* Dalším z vašich prioritních úkolů bylo dát v Tatře do pořádku cash flow .
Podle našich informací se to podařilo .
Jak ?
Šlo o vyškolení našich lidí .
V minulosti Tatra kupovala víc zásob , než potřebovala ke svému provozu .
Teď si lidé uvědomili , že čím nižší zásoby , tím lepší je cash flow i kvalita vozidla .
Stali jsme se mnohem průraznější při vymáhání našich pohledávek .
Sjednali jsme lepší platební podmínky s našimi dodavateli .
Možná úplně nejdůležitější pro zlepšení cash flow bylo zavedení nových pravidel pro přijímání objednávek .
Do výroby už nevezmeme objednávku , nejsme - li si jisti , že bude zaplacena .
* Když jste přišli do Tatry , prakticky neexistovala žádná její tržní strategie .
Teď už máte jasno ?
Ano .
Budeme prodávat oprávněným distributorům .
S nimi uzavřeme jasný kontrakt , v němž budou uvedeny naše i jejich povinnosti .
Jinou důležitou částí naší marketingové strategie je zlepšit naši pozici na tradičních trzích .
Souběžně budeme rozvíjet distribuci na nových trzích , abychom po několika letech měli vyváženou distribuční síť .
V minulých dvou měsících jsme podepsali dohody s distributory v Kolumbii , Chile , Bolívii , Belgii a v šesti dalších zemích jednáme .
Připravujeme také první distribuční dohodu na Aljašce a během krátké doby zahájíme jednání s obchodní skupinou v Mexiku .
* Tatra má výrobní kapacitu kolem 15000 automobilů ročně .
Ukazuje se však , že tak velké množství trh zřejmě není schopen absorbovat .
Nejdříve jsme učinili určité kroky ke snížení výrobních nákladů , abychom mohli být zdravá společnost při nižších prodejích .
Jestliže budeme moci vyrábět a prodávat zhruba 600 vozidel za měsíc , budeme zdravá společnost .
Ale máme produkční schopnost vyrábět možná 1500 aut měsíčně , ne - li více .
Kdybychom je mohli prodat , tak bychom je dokázali vyrobit .
Takže se snažíme rozšířit prodej do více zemí , rozšířit nabídku výrobků pro různá použití a uvidíme .
* Přesto - jaký je prodejní potenciál Tatry ?
Těch 15000 aut ročně to zřejmě nebude .
Já myslím , že za tři roky i těch patnáct tisíc bude možných .
Tatra se totiž může stát dominantním výrobkem pro použití v zemích , kde nejsou silnice .
Ekonomika těchto zemí se začíná zlepšovat .
Začínáme s přípravou prodeje našeho vozidla také ve Spojených státech amerických .
* Říkal jste , že Tatra bude zdravá při prodeji zhruba 600 vozidel měsíčně .
Teď však prodáváte kolem 300 měsíčně .
Ano , ale nejsme zdraví .
* Zůstaneme - li u tohoto přirovnání , jste blíže uzdravení , nebo smrti ?
Vloni , když jsem sem poprvé přijel , jsem slyšel , že máme dostatek objednávek na výrobu 600 vozidel měsíčně .
Když jsme však začali trvat na tom , abychom přijímali objednávky pouze od zákazníků , kteří jsou schopni zaplatit , počet objednávek se začal snižovat .
Jednou z našich potřeb je seznámit s našimi výrobky zákazníky , kteří mají peníze .
Dost brzy musíme buď uspět , získat více zákazníků , anebo snížit náklady tak , abychom byli zdraví při výrobě méně než 600 aut měsíčně .
Doufám , že se nám podaří zvýšit prodej .
* Když jste přišli do Tatry , mnozí připouštěli možnost bankrotu Tatry .
Na jak dlouho je toto nebezpečí podle vás zažehnáno ?
Nikdy jsem se nechtěl účastnit diskusí o bankrotu .
Bankrot není dobrá alternativa pro zákazníky , pro zaměstnance ani pro banky .
* Jak probíhá vývoj nového modelu nákladní tatry ?
Jsem velice potěšen schopnostmi našich techniků .
Mile mě překvapilo , když jsem zjistil , jak daleko jsou vývojové práce .
Ale nejdříve musíme posílit prodej a marketing .
* Počítá se s nějakou zásadnější koncepční změnou ?
Připravujeme nová vozidla na rok 1996 .
Zaujal jsem stanovisko , že prioritou číslo jedna je udržet se v těch tržních kategoriích , kde jsme .
Tatra by měla zůstat typem vozidla , jakým je .
Velmi výkonným vozem pro provoz mimo silnice .
Zde není možný žádný kompromis .
A vedle toho by měla hledat možnosti , jak rozšířit uplatnění i pro jiné podmínky .
* A co osobní auta ?
Už jste si vyjasnili jejich další budoucnost ?
Dosud ne , k tomu by mělo dojít během několika měsíců .
Potřebujeme mít automobil , který lze prodávat ve větších počtech , aby se jeho výroba vyplatila .
To by vyžadovalo mimo jiné velké investice .
* Z vaší odpovědi spíš vyplývá , že výroba osobních automobilů v Kopřivnici , respektive v Příboře nemá velkou perspektivu .
To netvrdím .
Můžeme zatím uskutečnit modernizaci , najít druhý výrobek a časem při zlepšení cash flow uvažovat o zavedení výroby .
Je opravdu předčasné dělat nějaké závěry .
* V čem je vaše situace v Tatře stejná a v čem se liší od situace , v níž jste se nacházel před lety u Chryslera ?
Potíže obou společností byly podobné .
Přesto si myslím , že ve dvou věcech se dost lišily .
Největším problémem Chrysleru bylo , že mu scházel přiměřený nový výrobek .
Některé byly rozpracovány , ale k výrobě nebyl připraven žádný .
Naproti tomu Tatra má velmi dobrý výrobek .
Druhý rozdíl spočíval v tom , že společnost Chrysler byla podstatně větší než Tatra .
Je snazší učit nové techniky managementu ke zlepšení operací v Tatře , protože tam je méně lidí a méně těchto operací .
* V čem se po více než půl roku působení v Tatře splnila vaše očekávání a v čem ne ?
Splnila se v tom , že výrobek je přinejmenším tak dobrý , jak jsem očekával .
Naproti tomu věděl jsem , že marketingové a prodejní schopnosti Tatry jsou problematické .
Ale ukázalo se , že je to ještě horší , že právě zde je největší slabina firmy .
Velmi rychle proto usilujeme o zlepšení .
* Nedávno proběhla světovým tiskem informace o tom , že odbory v United Airlines prosazují , abyste se stal generálním ředitelem této jedné z největších leteckých společností .
Taková nabídka se těžko odmítá .
Pokud ji přijmete , jak dostojíte svým závazkům v Tatře ?
O této záležitosti jsem nehovořil s žádnými sdělovacími prostředky , v žádné zemi , včetně USA .
* Tak to udělejte nyní .
V každém případě splním všechny závazky k Tatře .
Je však třeba dodat , že k dnešnímu dni nemám ještě podepsánu žádnou smlouvu .
* Co zamýšlí vaše společnost udělat s 15 procenty akcií Tatry , které obdržíte v případě , že smlouva o dvouletém působení v Kopřivnici bude splněna ?
Pohlížíme na ně jako na dlouhodobou investici .
VAŠE DOPISY
Ve hře je 147 miliard
( Profit č . 50 / 1993 )
Na ekonomické scéně se při hledání cest k úspěšnosti akciových společností , vznikajících privatizací státních podniků , objevují vedle ověřených metod řízení i nové prvky .
Ačkoli je u jejich kolébky dobrý úmysl , v praxi jsou spíš protitržním nástrojem .
Jedním z takových prvků jsou různá sdružení akcionářů těchto společností .
Pokud sdružení reprezentují opravdoví odborníci , schopní ve své vlastní akciové společnosti prosazovat i tak nepopulární opatření , jakým je například výměna neschopného vedení a podobně , mají tato sdružení svůj význam .
Mnohé státní podniky , které jdou do druhé vlny kupónové privatizace , nyní překotně iniciují založení sdružení akcionářů svého podniku .
Odůvodňují to zpravidla jednotnou prezentací zájmů akcionářů na valných hromadách .
Vzniká tak vlastně jakýsi mezičlánek mezi představenstvem a dozorčí radou .
Často se představiteli sdružení stávají kmenoví pracovníci dřívějšího podniku .
Co se potom stane ?
Dochází k prosazování zájmů vedení akciové společnosti v neprospěch například hlavních podílníků .
V nejedné akciové společnosti , která již prošla privatizací , se činnost těchto sdružení ukázala jako snaha o zachování stávajícího stavu .
Taková sdružení by se dala nazvat výstižnou zkratkou SPKK ( Spolek pro konzervaci koryt ) .
Dobře fungující , která jsou motorem k prosperitě firmy , jsou výjimkou .
Ladislav Martikán , Úvalno
Domluvit se je tak prosté
( Profit č . 51 / 93 )
Kdyby bylo tak prosté se domluvit , asi by svět byl příjemnějším místem , než je .
I když většinou se lidé domluví , pokud to opravdu chtějí udělat .
Potíž je v tom , že jakmile někdo vězí v nějaké nemilé situaci až po uši , ztrácí potřebný nadhled a může potom jednat ve zkratu , a to k ničemu dobrému nevede .
Násilí jako metoda řešení takových situací se bohužel uplatňuje v podnikatelské sféře i u nás .
Pohrozit silou se zdá být nejrychlejším způsobem třeba při vymáhání jinak nedobytných pohledávek , když už pomineme ještě drastičtější formy .
Kolik lidí , kteří násilí použijí , si však uvědomí , že jak se do lesa volá , tak se z lesa ozývá .
Ideální by bylo , kdyby se jedinci nebo firmy vždy dokázali o sporných věcech dohodnout přímo .
Rozhodně by ušetřili čas i peníze .
Ale když to z nějakých důvodů nejde , možná i proto , že chybí dobrá vůle , potom jsou tu možnosti , které v článku uvádíte .
Soudy jsou ale zavaleny spoustou případů , na rozhodnutí se čeká dlouho .
A z toho , kdo peníze nebo jiný majetek nemá , dluh nevynutí .
O možnosti zprostředkování i ve firemních sporech se tak moc neví a nevyužívá se .
To je škoda .
Smírné vyřešení sporu je asi nejlepší pro obě zúčastněné strany .
Možná důležitější však je , že tak se také vytváří kulturnost celého podnikatelského prostředí .
Jindřich Bělecký , Rokycany
Nájemné z bytů v novém roce
( Profit č . 51 / 1993 )
Dost jsem se obávala tohoto zvýšení nájemného .
Mám krátce před důchodem .
Říkala jsem si , že z platu to ještě nějak utáhnu , ale co pak ?
Bydlím v bytě , který byl dříve státní , teď patří městu .
Platby za služby spojené s užíváním bytu se nám již zvedaly a na rodinném rozpočtu to přece jenom bylo znát .
Novou nájemní smlouvu jsme již podepisovali .
Budeme ji mít vlastně místo dekretu .
Jsou v ní rozepsány jednotlivé položky - kolik za metr čtvereční obývacích prostorů , kolik za příslušenství , poměrná částka za investorské vybavení bytu ( kuchyňská linka atd . ) .
Se vším všudy se nám platby za byt zvýšily o necelých stopadesát korun .
Protože nebydlíme ani v atraktivním domě , ani na atraktivním místě , předpokládám , že činže pro nás bude i při eventuálním dalším růstu přijatelná .
Moc neradi bychom se totiž " na stará kolena " stěhovali někam jinam .
Člověk si již těžko zvyká a hledá nové známé .
Milada Jeníková , Pelhřimov
Rádce : Zákony , podnikání a my
( Profit č . 42 / 1993 )
Vyhláška , podle níž si některé vyjmenované státní orgány za určitých okolností mohly pořídit tlumočení nebo překlad za jimi nadiktovanou nižší cenu , existovala již za předchozího režimu .
A protože tlumočníci a překladatelé se už tehdy z valné části živili ve svobodném povolání , vyhýbalo se také v dřívější době mnoho profesionálů tomu , aby měli ono pověstné " razítko " .
Tento stav je zreprodukován i v současné situaci , kdy na jedné straně existují vyjmenované orgány správní nebo činné v trestním řízení , které za vyhláškou stanovených okolností mohou tlumočníka nebo překladatele povolat ke spolupráci za pevně stanovenou nízkou cenu , a na druhé straně - vlastně spíše všude kolem nich - je volný trh , na kterém si všechny ostatní státní orgány stejně jako podniky nebo jednotlivci vyhledávají partnera , jehož služby jim vyhovují , a sjednávají s ním cenu .
Jak trefně poznamenal jeden z členů našeho výboru , je citovaná vyhláška ve své podstatě podobná vyhlášce mobilizační .
Stát si činí nárok na to , že za určitých okolností povolá občany schopné vojenské služby k obraně vlasti a nebude jim za to vyplácet ušlý zisk .
Stejně tak může zabavit dopravcům automobily a obchodníkům s potravinami mouku ze skladů a zaplatit jim za to cenu uvedenou ve svých nařízeních , nikoli cenu tržní .
Každý rozumný stát ví , že když bude neustále z moci úřední rekvírovat automobily nebo mouku , zlikviduje tím na svém území fungující autodopravu , respektive obchod s potravinami , protože žádného uvažujícího člověka ani nenapadne v těchto oborech podnikat .
Na " mobilizaci " tlumočníků a překladatelů podle uvedené vyhlášky je proto třeba pohlížet jako na opatření výjimečné .
Za normálních podmínek mezi nimi a jejich zákazníky platí ceny sjednané podle zásad běžných na trhu , a to včetně zásad práva autorského .
Milan Dvořák , předseda Asociace konferenčních tlumočníků
Obrázek : 9
Výrobce - typ : MURATEC M 700
Způsob tisku : TZ
Přenosová rychlost ( A 4 / s ) : .
Samoopravný režim ( ECM ) : ne
Rozměry ( mm ) : 283 x 182 x 98
Cena ( Kč ) : 21500
Popis :
Fax kombinovaný s telefonem a s možností připojení telefonního záznamníku .
V případě , že zvednete sluchátko před devátým zazvoněním , automaticky přepne na telefon , jinak je zapnutý fax .
Ve vaší nepřítomnosti příchozímu telefonnímu spojení oznámí vaši nepřítomnost .
20 předvolených čísel , z toho 5 na jednotlačítkovou volbu , zbytek na zkrácenou volbu .
Manuální jednotlačítkové opakování posledního voleného čísla .
Možnost připojení druhého telefonu a zapnutí faxu i z tohoto přístroje .
16 stupňů šedi a dva stupně rozlišení .
Tisk hlavičky , 22 znaků a 20 čísel k identifikaci odesílatele a příjemce .
Automatický tisk potvrzení o spojení .
Shrnutí :
Přístroj velmi účelně vybavený funkcemi , užitečnými v provozu menších kanceláří nebo pro podnikatele , který má kancelář doma .
Subdodavatelský veletrh
Spolupráce při výrobě je víc než jen obchodování
Lipský jarní veletrh 1994 ( 8 . - 12 . 3 . 1994 ) se bude konat pod heslem Spolupráce Východ - Západ .
Je tu mnoho šancí pro malé a střední podnikatele z ČR najít své uplatnění na západních i východních trzích .
Největší zájem o výrobní spolupráci je v zemích přímo sousedících s ČR - v Bavorsku a Sasku .
Základním výstavním programem veletrhu je Subdodavatelský trh střední a východní Evropy .
Co se tu bude nabízet ?
Především kooperace a subdodávky , jako různé polotovary , odlitky , válcované výrobky , tažené polotovary , motory , pumpy , formy , řídicí aparatury , stavební dílce , a podobně .
Někdo nabídne třeba pouhou práci ve mzdě na čemkoli .
I to je možné .
Důležité pro spolupráci ČR - Německo budou doprovodné semináře na téma : Předpisy , celní otázky , doprava , logistika , dodržení kvality .
Očekává se , že návštěvníci veletrhu se budou skládat především z nákupčích a obchodních vedoucích podniků střední velikosti zejména z nových spolkových zemí , kteří hledají nové kontakty a partnery , nebo výchozí pozici pro svůj podnik na mezinárodním trhu .
Vystavovatelé z ČR by se mohli uplatnit jako subdodavatelé zejména pro východoněmecké podniky .
Čeští výrobci jsou na veletrhu zvýhodněni subvencemi .
K dispozici dostanou výstavní stánek , vybavený nábytkem a zavedenou elektřinou za cenu 1000 Kč / m 2 .
Cena nezařízené výstavní plochy se běžně poskytuje za 3500 Kč / m 2 .
Z ČR se může zúčastnit pouze 26 firem , takže na jednu vyjde plocha asi 12 m 2 v rámci finanční podpory .
V ceně je i zařazení do katalogu výstavy .
Služeb veletrhu však nemusí využít jen vystavující .
I pro návštěvníky je k dispozici kontaktní středisko Východ - Západ .
Obdobnou možnost však mají naše firmy a podniky i v Praze , kde pracuje Saská spojovací kancelář pro hospodářskou spolupráci .
Ladislav Víla
Kontakt : Consulto , ulice 28 . října 13 , 112 79 Praha 1 , tel . : ( 02 ) 24 19 53 19 , 24 19 54 83 .
Místo uhlí vozí vlečka ocel
Velkoobchod hutním a stavebním materiálem a využívá prostory bývalého dolu
Nypro , velkoobchod hutním a stavebním materiálem , sídlí v Malých Svatoňovicích .
Nevýhody velkého podniku v malém městě vyvažuje možnost využívat některá zařízení zdejšího nedávno uzavřeného uhelného dolu .
Mezi největší výhody patří : Vlečka
Je majetkem Východočeských uhelných dolů a Nypro ji hojně využívá .
Poplatky jsou sice vysoké , ale naší společnosti se vyplatí , řekl nám ředitel firmy Jiří Nývlt .
Pro obchod s velkoobjemovým materiálem je vlečka nezbytná .
Odpadá několikerá manipulace při překládání na auta a hutní i stavební materiál se dostává nejkratší cestou až do našeho areálu .
Nypro má asi 20 rozhodujících dodavatelů .
Každý měsíc od nich firma dostává až půl druhého tisíce tun nákladů .
Počet zákazníků už přesáhl tisícovku .
Každý z nich má jiné požadavky a materiál se na přání upravuje do délek a množství na manipulační ploše dolu .
Asi polovina zakázek se expeduje opět po železnici , zbytek nákladními auty .
Část zboží je určena i pro vlastní maloobchodní střediska v Úpici a v Mladých Bukách .
Jiří Nývlt : Pro každý den máme smluvně zajištěny dva vozy soukromých autodopravců , hodně využíváme vytěžovací střediska .
Také při manipulaci s materiálem vystačíme jen s nejnutnějším vybavením - vysokozdvižnými vozíky , mostním jeřábem a autojeřábem .
Základní příkaz
Dodržet dohodnuté termíny dodávek je jednou z našich hlavních zásad , říkají společníci .
Připustili přitom , že to stojí nějakou tu tisícovku v nákladech navíc .
Hutě a železárny , ale i dodavatelé stavebních materiálů , vyrábějí nějaký čas vždy jen jeden druh nebo rozměr ze svého sortimentu .
Teprve po dvou třech měsících začínají s dalším .
Zákazníci ale potřebují všechny druhy kdykoliv , stále .
Má - li Nypro vyhovět bez průtahů , neobejde se bez rozsáhlých zásob a bankovního úvěru na ně .
To firmu samozřejmě zatěžuje .
Dostaneš , co zaplatíš
Mezi třemi desítkami zaměstnanců mají zvláštní postavení nákupčí , kteří se současně starají i o odbyt .
Kontrakty se uzavírají osobně , teprve po oboustranném poznání telefonicky či faxem .
Opatrnost vyplývá ze zkušeností s neplatiči - vloni překročily pohledávky za nezaplacené faktury milion korun .
Firma proto dává přednost platbě předem .
Je to vlastně jediná ochrana před neplatiči .
Dokud zákazníka dobře neznáme , expedujeme jen , co je zaplaceno , říká spolumajitel .
Nypro kalkuluje s marží od 3 do 12 % diferencovaně podle jednotlivých druhů a jejich prodejnosti .
Podle Jiřího Nývlta to zatím stačilo na předpokládaný zisk i neustále rostoucí náklady , například při řezání dovezeného materiálu :
Za láhev acetylenu jsme před třemi roky platili stopadesát korun , dnes už to je sedm set korun .
Telefonní poplatky nás stojí měsíčně dvacet tisíc korun a za poštovné platíme proti začátkům našeho podnikání sedminásobek .
Rostou mzdy , cena energie i dopravy . . .
Velkou položku v nákladech společnosti představuje reklama .
Hned v prvním půlroce činnosti na ni připadlo 5 % z úhrnu nákladů a velkoobchodu se vyplácí nešetřit na ní i nadále .
Reklama pomáhá vyvážit jednu z nevýhod velkého obchodu , který sídlí v malém městě .
Josef Farský
Kontakt : Nypro , velkoobchod hutním a stavebním materiálem , s . r . o . , 542 34 Malé Svatoňovice , tel . : ( 0439 ) 934321 - 3 , FAX : ( 0439 ) 934337 .
Rekvalifikace
* Základní znalosti a dovednosti filozofie marketingu .
Kontakt : INPRO - Institut , Samcova 1 , 110 00 Praha 1 , pí Karbanová , tel . : ( 02 ) 231 6272 , FAX : ( 02 ) 231 6267 .
* Podvojné účetnictví - intenzivní kurz pro podnikatele .
Termín : Březen - duben 1994 , středa a pátek 8.30 - 12.30 hod .
Kontakt : INTES , výzkum , porad . a vzdělávací služby , divize vzdělávání , Slávy Horníka 1021 , 150 06 Praha 5 , tel . : ( 02 ) 523674 .
* Účetnictví v celém rozsahu ( vč . přísl . práv . předpisů a daní s možností vykonat rekval . zkoušky ) .
Kontakt : INTES , výzkum , porad . a vzdělávací služby , divize vzdělávání , Slávy Horníka 1021 , 150 06 Praha 5 , tel . : ( 02 ) 523674 .
* Daňová soustava v podnikatelské praxi - měsíční večerní studium pro podnikatele , ekonomy ( zároveň příprava ke zkouškám daňových poradců ) .
Kontakt : INTES , výzkum , porad . a vzdělávací služby , divize vzdělávání , Slávy Horníka 1021 , 150 06 Praha 5 , tel . : ( 02 ) 523674 .
* Moderní sekretářka - asistentka manažera - rekvalifikační kurz akreditovaný u MŠMT .
cíl : připravit absolventky pro práci u soukromého podnikatele tak , aby zvládly kumulované funkce a mohly účinně pomáhat při zajišťování chodu firmy .
Termín : II . pol . února 1994 .
Kontakt : Profit klub Hradec Králové , Habrmanova 19 , 500 02 Hradec Králové , tel . + FAX : ( 049 ) 315 64 .
* Podvojné účetnictví na PC - seznámení s účtováním a právními předpisy potřebnými k vedení účetnictví na PC ve firmě .
Termín : II . pol . února 1994 .
Kontakt : Profit klub Hradec Králové , Habrmanova 19 , 500 02 Hradec Králové , tel . + FAX : ( 049 ) 315 64 .
* Pracovník pro oblast bankovních služeb - seznámení zájemců o práci v bankách a spořitelnách se základními pojmy práva , legislativy , ekonomiky a účetnictví , se základními dokumenty banky či spořitelny .
Termín : Březen 1994 .
Kontakt : Profit klub Hradec Králové , Habrmanova 19 , 500 02 Hradec Králové , tel . + FAX : ( 049 ) 315 64 .
* Počítačové minimum - pro začínající uživatele osobních počítačů .
Termín : II . pol . února 1994 .
Kontakt : Profit klub Hradec Králové , Habrmanova 19 , 500 02 Hradec Králové , tel . + FAX : ( 049 ) 315 64 .
* Podvojné a jednoduché účetnictví - účtování a právní předpisy potřebné k vedení účetnictví ve firmě .
Kontakt : Kredo , s . r . o . , Milíčova 13 , 130 00 Praha 3 , tel . + FAX : ( 02 ) 627 9337 , 271004 .
* Abeceda reklamy .
Termín : 28 . 2 . - 27 . 4 . 1994 .
Kontakt :
Kredo , s . r . o . , Milíčova 13 , 130 00 Praha 3 , tel . + FAX :
( 02 ) 627 9337 , 271004 .
* Moderní sekretářka - asistentka manažera - jak pracovat s přehledem a bez stresu , efektivně organizovat čas svůj i čas vedoucího , doporučení k jazykové a slohové úpravě korespondence , právní minimum a výcvik jednání s lidmi .
Kontakt : Kredo , s . r . o . , Milíčova 13 , 130 00 Praha 3 , tel . + FAX : ( 02 ) 627 9337 , 271004 .
* Daňový poradce - detailní příprava ke zkoušce v oboru daňový poradce ;
forma samostudia , seminářů , praktických konzultací i příkladů z praxe .
Termín : 3 . - 23 . 4 . 1994 .
Kontakt : Kredo , s . r . o . , Milíčova 13 , 130 00 Praha 3 , tel . + FAX : ( 02 ) 627 9337 , 271004 .
* Public relations - stylizace podkladů pro novináře , příprava tiskových konferencí , trénink veřejných projevů , chování při interview , praktický nácvik konzumace exotických jídel .
1994 .
Kontakt : Kredo , s . r . o . , Milíčova 13 , 130 00 Praha 3 , tel . + FAX : ( 02 ) 627 9337 , 271004 .
* Manažerské minimum - základy vedení podniku .
Dva tématické celky : Právní management firmy a Manažerské účetnictví a finanční management .
Kontakt : Kredo , s . r . o . , Milíčova 13 , 130 00 Praha 3 , tel . + FAX : ( 02 ) 627 9337 , 271004 .
Servis kuponové privatizace
Energetika investorsky přitažlivá
Překonán pokles spotřeby
Ve výhledu mírný vzestup
Na této stránce vám až do skončení 2 . vlny kuponové privatizace představujeme jednotlivé obory národního hospodářství .
Z předpokládaného seznamu podniků , které mají být nabídnuty dikům k investování , vybíráme jednoho typického představitele .
Z elektroenergetiky je nabízený majetek odhadován asi na 5.8 miliardy korun .
Podstatný podíl by podle předběžného seznamu zveřejněného k 3 . prosinci 1993 měla tvořit část akcií ČEZ , a . s . , jejichž akcie bylo možné získat i v první vlně .
Zůstává otázkou , jak bude vzata v úvahu vyšší nominální hodnota 1100 Kč na akcii proti ostatním společnostem .
Dalšími nabízenými podniky jsou jednotlivé krajské energetické závody a Energoaqua , a . s . .
Elektroenergetika je považována ve všech zemích světa za strategické odvětví .
Její rozvoj souvisí s tuzemskou spotřebou elektřiny , která po snížení v posledních letech bude v následujícím období mírně vzrůstat .
Tuzemská spotřeba elektřiny / TWh /
Tento trend však bude doprovázen strategií šetření , na které se budou aktivně podílet i společnosti zajišťující výrobu a přenos elektřiny .
Instalovaný výkon veřejných elektráren před privatizací ČEZ činil cca 12600 MW .
Operativní využití výroben elektrické energie podle momentálních potřeb spotřebitelů je řízeno energetickým dispečinkem ČEZ .
Z nadřazené přenosové soustavy vlastněné ČEZ jsou přímo zajišťovány dodávky elektřiny několika velkoodběratelům .
Většinou spotřebitelé odebírají elektřinu prostřednictvím přenosových soustav regionálních energetických závodů , které se vyčlenily z bývalého s . p . ČEZ .
Tyto společnosti nakupují potřebné množství elektřiny z nadřazené soustavy ČEZ , a . s . a částečně ze závodních elektráren v daném regionu .
Využívají i zdroje , které sami vlastní .
V budoucích letech budou investiční prostředky v elektroenergetice určeny především pro řešení ekologie ( rekonstrukce , resp . odsíření energetických bloků ) a posílení spolehlivosti a plynulosti dodávky elektřiny z distribučních sítí .
Vývoj kapitálového trhu
V roce 1993 figurovaly na kapitálovém trhu v této skupině prakticky jen akcie ČEZ a Elektrárny Opatovice .
Tyto společnosti reprezentovaly cenově a z hlediska investorského rizika odlišné typy cenných papírů .
Nicméně ve vývoji kurzů akcií obou společností se postupně prosadil trend společný celému oboru .
Průměrná cena akcií těchto společností byla v závěru roku zhruba o polovinu vyšší proti průměrné ceně všech akcií na burze .
Ti , kteří věřili v perspektivnost tohoto oboru a investovali své body do elektráren , získali v cenách posledního obchodování roku 1993 ( 16.12 . 1993 ) více než dvojnásobek tržní hodnoty , kterou jejich akcie měly počátkem června .
Cenový rozdíl akcií jednotlivých elektrárenských společností byl ještě koncem listopadu větší než u tepláren .
Při posledním obchodování na burze se však kurzy ČEZ a Elektrárny Opatovice výrazně sblížily .
Vytvořila se tak relativně jednotná cenová hladina pro akcie celého podoboru výroby elektřiny .
Dominantní postavení ČEZ na kapitálovém trhu se ještě více odráží v podílu na celkových obchodech s akciemi elektráren - bezmála 100 % .
Výnosné teplo
Teplárny představují do určité míry odlišnou skupinu akcií .
Současný počet společností tohoto podoboru , obchodovaných na burze či v RM systému , je v porovnání s elektrárenskými společnostmi podstatně vyšší ( 9 společností včetně Elektrárny Kolín ) a žádná z nich se počtem emitovaných akcií neodlišuje od ostatních tak jako ČEZ v podoboru elektrárenství .
Přesto i zde se obchodování na burze výrazně soustředilo na akcie největší z nich - Pražské teplárenské .
Cena akcií této společnosti se trvale pohybovala nad průměrem této skupiny .
Nezbytnost a nutnost finálního produktu tohoto odvětví , elektrické energie , nyní i v dalším století staví toto odvětví do popředí zájmu investorů , kteří dávají přednost jistotě a vyhýbají se co nejvíce riziku .
Je pravděpodobné , že v rámci diverzifikace rizika se všechny investiční společnosti a fondy budou snažit umístit část jim svěřených bodů do tohoto odvětví .
To povede ke zvýšení ceny akcií nabízených podniků .
Toto odvětví je také vhodné pro investory , kteří uvažují v dlouhodobější perspektivě a počítají s pomalým , ale stabilním růstem hodnoty akcií .
Individuální investor bude muset vzít v úvahu aktuální " bodovou " hodnotu akcií společností v jednotlivých kolech a sám posoudit , kde bude investovat .
Karel Vopařil
M . Fišer
Kontakt : Spořitelní investiční společnost , a . s . , Řásnovka 12 , 110 15 Praha 1 , tel . : ( 02 ) 248103 31 , FAX : ( 02 ) 231 78 16 .
NA CHYBÁCH SE ČLOVĚK UČÍ
Pozor na podmíněné zakázky
Patříme k soukromé stavební firmě .
Při současné krizi si zakázky moc vybírat nemůžeme .
Proto nás potěšilo , když nám jeden investor nabídl zakázky hned dvě .
Jedna z nich byla zisková , druhá naopak .
Zadání té výhodné zakázky totiž podmínil tím , že přijmeme a zrealizujeme nejprve zakázku , která nám žádný zisk nepřinese .
Sepsali jsme smlouvu a pustili se do díla .
Ztrátovou zakázku jsme provedli , co nejdříve bylo možné , s vidinou dalšího , lepšího sousta před sebou .
Ale chyba lávky .
Smlouva nesmlouva , náš milý investor poté zadal výhodnou zakázku jiné firmě .
Lze namítnout : Využij smlouvy , žaluj a budeš odškodněn .
Teoreticky ano , ale pro toho , kdo denně řeší více či méně závažné provozní problémy , je běhání po soudech tím nejméně žádoucím zaneprázdněním .
Navíc , se zřetelem k dlouhým projednávacím lhůtám a nutnosti nahradit ztráty rychle , i takřka bezpředmětné .
Poučení :
* Nenechat si vnutit nevýhodnou zakázku , na kterou je vázáno zadání lépe honorované akce .
* Trvá - li investor na provedení takové ztrátové ( pro dodavatele ) stavby , přijmout její realizaci teprve potom , až zkalkuluji náklady včetně přiměřeného zisku .
Radovan Dujka , Nový Hrozenkov
Příspěvek zařazený do této rubriky - pojednávající o konkrétních chybách podnikatelů - je běžně honorován a navíc zhodnocen prémií 100 Kč .
Bude také zařazen do čtvrtletního slosování o 3000 korun .
Pište nám o tom , jaké chyby jste se při podnikání dopustili a jaké z toho plyne poučení .
Dvě jawy v privatizační čekárně
U bohatší je na pořadu soud , chudá sestra čeká na milost
Dvě Jawy v benešovském okrese , donedávna jeden společný státní podnik , mají totožný problém .
Obě jsou v netrpělivém očekávání , jak se vykrystalizuje privatizační pochod těchto , ještě donedávna světových , motocyklových značek .
Obě se usilovně snaží o navrácení ztracených obchodních pozic na přesyceném evropském i světovém trhu .
Jawa Divišov , výrobce závodních strojů na plochou dráhu , je na tom lépe , než její bývalá velká sestra z Týnce nad Sázavou .
Po krátkém zaváhání v letech 1991 a 1992 se zvedá z kolen a získává zpět ztracené obchodní pozice .
O to složitější to má týnecká jmenovkyně .
Tady na břehu Sázavy znamenal rozpad východních trhů , kam směřovalo 90 % produkce , naprostý kolaps .
Více jak dva roky trvalo než stabilizovali situaci .
Divišov opět v sedle
Za posledních pětadvacet let získali plochodrážní jezdci nejrůznějších zemí , sedlající divišovské motocykly , nejeden titul mistra světa .
Firma zaměstnává 140 lidí , z toho je 70 výrobních dělníků .
Z převážné části si vyrábí komponenty na motocykl sama , a to včetně motoru .
Kupuje pouze pneumatiky , zapalování a pár dalších částí .
Hospodářské výsledky za poslední dva roky slibují obrat k lepšímu .
V roce 1992 zde vyrobili 125 motocyklů , 100 motorů a náhradní díly za zhruba 14 milionů korun .
Celková výroba činila 26 milionů korun .
Vloni to bylo 170 strojů a celková výroba vzrostla na 31 milionů korun .
Zajímalo nás , jakou zvolili metodu , že se tak rychle vrátili na ztracené pozice .
Slovo má ředitel Jawy Divišov Ladislav Rýdl :
Je to ohraná písnička , ale platí .
Chceme - li obstát na evropském , ale dnes již světovém trhu , musíme se vyrovnat nejlepším konkurenčním firmám a hlavně je na světových kolbištích porážet .
Jakmile zjistíme při sportovní konfrontaci , že závodníci jiných značek jsou v nějakém detailu o krok dál , okamžitě reagujeme .
Velkou pozornost věnujeme designu a posledním naším hitem bylo zavedení ležatého motoru pro stroje na krátkou plochou dráhu .
Největšími odběrateli jsou Německo , Švédsko , Dánsko , Anglie a dokonce USA , začíná se oživovat obchod do států bývalého Sovětského svazu a do Polska .
Za hranicemi naší vlasti tak končí asi 80 procent celkové produkce .
Českým plochodrážním klubům loni nabídli určitou slevu a podporu při nákupu těchto kvalitních strojů .
Kde je brzda ?
Více jak před rokem přišla ke slovu privatizace .
Zájem o koupi firmy projevilo několik podnikatelů .
Nyní jsou v privatizační ruletě již pouze dva .
Státní trenér ploché dráhy Evžen Erban předložil nabídku 35100000 korun a Rudolf Mašek se společníkem Jaroslavem Simandlem , synem zakladatele firmy , nabídku 47 milionů 600 tisíc korun .
Komise Ministerstva pro správu národního majetku a jeho privatizaci doporučila vládě prodat Jawu Divišov R . Maškovi a jeho společníkovi .
Ti však údajně nesplnili jednu z podmínek soutěže .
Jejich obálka obsahovala pouze úvěrový příslib ve výši 47600000 korun , který pan Mašek považoval za nabídku kupní ceny .
Evžen Erban se obrátil se stížností nejprve na Ministerstvo pro správu národního majetku a jeho privatizaci , a když tam neuspěl , tak na soud .
Ten má v nejbližší době případ rozhodnout .
Fond národního majetku doposud nepodepsal s Rudolfem Maškem a spol . kupní smlouvu .
U Sázavy na čtvrt plynu
Zahraniční firmy mají zájem o firmu , ale ne o dluhy
Podstatně složitější situace je o pětadvacet kilometrů dál v Jawě Týnec nad Sázavou .
Po rozpadu východního trhu klesla rázem zdejší výroba ze 100 tisíc kusů motocyklů ročně na desetinu .
O práci přišlo z 2800 plných 1700 lidí .
Bohužel se ještě nějaký čas jelo ve starých , zaběhlých kolejích a tak se hromadily motocykly na sklad a enormně narůstaly dluhy .
Nakonec se tato částka dostala na 350 milionů korun .
V té době se žilo prakticky z jednoho modelu , určeného pro naše tehdejší spřátelené země .
Naštěstí se podařilo zastavit růst zadluženosti a začít dělat kroky k nápravě .
Pomohl otevřený trh do Turecka , podařilo se prodat veškeré zásoby hotových výrobků a začalo se opět plynule vyrábět , i když tak na čtvrt plynu .
Brány podniku opustili zahraniční dělníci ( Vietnamci , Kubánci ) a na program se dostal privatizační akt .
Ten byl původně postaven na principu transformace firmy do akciové společnosti a počítal se zahraniční kapitálovou účastí .
Nové stroje , nové počty
O rozhovor nad dnešní situací jsme požádali ředitele akciové společnosti Jawa Josefa Mrvu .
* Z jakých důvodů nedošlo k dohodě se zahraničními partnery ?
Největším problémem byla zadluženost a všechny ucházející se firmy kladly důraz na to , že je třeba zprivatizovat Jawu ne jako takovou , ale spolu s Jawou i motocyklovou výrobu ČZ Strakonice .
Jihočeši se nakonec spojili sami s firmou Cagiva a my zůstali s problémy sami .
V dubnu 1993 byla založena akciová společnost Jawa , kterou tvoří převážná část majetku původní Jawy .
Vlastníkem akcií je Fond národního majetku .
Stranou zůstaly pouze nedořešené restituce a majetek jako jsou obytné domy a podobně .
* Kudy povedou další kroky vašeho výrobního rozvoje ?
Ukazuje se , že přece jen v našich lidech jsou podnikatelské schopnosti .
V minulosti se nedařilo celé roky na motocyklech téměř nic změnit a teď jsme vlastně během jednoho roku zmodernizovali náš motocykl 350 na tři provedení .
Připravujeme model 593 s dvoutaktním , vodou chlazeným motorem , ale i malé motocykly o obsahu 50 centimetrů kubických .
Tyto modely by měly být připraveny k výrobě ještě letos .
* Pojďme nyní do bližší budoucnosti .
Jak proběhne výběr nového vlastníka a majitele značky Jawa ?
Bude vypsána veřejná soutěž .
Fond národního majetku vyhlásí podmínky , za kterých tato firma bude prodána .
Rozhodovat by měla kvalita podnikatelského plánu , jak ji jednotliví zájemci předloží .
Předpokládáme však , že bude vybráno více zájemců .
Potom bude rozhodovat cena .
* Kteří jsou potenciální zájemci ?
Byly vyloučeny zahraniční firmy .
Z českých projevuje zájem Bohemia Art , která po získání kladenské poldovky chce Jawu jako firmu s finálním výrobním programem .
* Je podle vás veřejná soutěž tou nejlepší variantou k získání nového vlastníka ?
Problém je v ceně .
Žádný zahraniční partner nechtěl převzít firmu s dluhy , navíc bez patřičného technologického rozvoje .
Zahraniční firma by Jawu kupovala za tržní cenu , český zájemce musí koupit podnik se závazky a navíc minimálně za účetní hodnotu .
Z rozvahy ale vyplývá , že je velmi problematické zaplatit za Jawu v dnešní situaci plnou účetní hodnotu .
Proto dnešní management ani jiná česká firma nebyla připravena na prodej předem určenému zájemci .
Předpokládáme , že veřejná soutěž může snížit cenu tak , aby byla reálná .
Zbytečná ztráta kreditu
V obou případech se tak trochu zrcadlí postoj naší společnosti k privatizační ruletě .
Přináší někdy vyčkávání a přešlapování na místě .
Podle schválených zákonných norem je možná vše v pořádku , přesto ale trvá zvýšená nervozita a nejistota o další osud firmy , značky či podniku , ze strany zaměstnanců , to v žádném případě tvořivému a blahodárnému duchu nepřidá .
O image a ekonomickém profitu nemluvě .
Zahraniční firmy a my
Warner Lambert
Původ americké společnosti Warner Lambert sahá do poloviny minulého století , kdy založil William Warner v Philadelphii obchod s drobným zbožím .
V současnosti se jedná o velkou mezinárodní společnost , která vyrábí volně prodávané farmaceutické zboží , zdravotnické potřeby - včetně holicích přístrojů a dvoubřitvových žiletek - a nečokoládové cukrovinky , zejména cucavé bonbony a žvýkačky .
Při obratu přes 5.5 miliardy USD dosahuje společnost zisk kolem 12 % .
Zaměstnává 34000 lidí a své zboží prodává ve 130 zemích světa .
K hlavním trhům patří USA , západní Evropa a Japonsko , na kterých společnost realizuje 80 % veškerého obratu .
Do střední Evropy včetně ČR vstoupila firma Warner Lambert v polovině loňského roku .
Od podzimu v ČR prodává prostřednictvím 25 dealerů žvýkačky Chiclets a Trident a bonbony Halls .
Dále se na českém trhu objevily holicí strojky a žiletky Schick a Wilkinson , které se začínají prodávat ve specializovaných prodejnách a obchodních domech .
V příštích dvanácti měsících uvedeme na český trh další dva až tři produkty , které podporují dobrý zdravotní stav , například příznivě ovlivňují dýchání a zažívání , říká Christopher Taylor , ředitel Lambert Warner pro střední Evropu ( na snímku ) .
Společnost plánuje do dvou let zahájit ve středoevropském regionu také výrobu cukrovinek .
Kontakt : Warner Lambert Central Europe , Sněmovní 9 , 118 00 Praha 1 , tel . : ( 02 ) 2451 18 20 , FAX : ( 02 ) 2451 01 76 .
( Ne ) vědomé pašeráctví .
Z dřívějška patrně znáte divný pocit při přejíždění hranic se sousedními státy - a je jedno , zda s východními či západními - který se člověku usadil za krkem .
Nejvíce byl cítit při jednání , jemuž předcházely známé věty : Dobrý den , celní a pasová kontrola .
Připravte si doklady .
Ačkoliv našinec nic nepřevážel , co by nebylo uvedeno v tehdejším celním a devizovém prohlášení , přesto se pachuť viny vždy ozvala .
Proto jsme všichni uvítali otevření hranic a snadnější cestování .
Toto uvolnění však není bezbřehé , protože každý stát si chrání své výrobce před nekontrolovaným dovozem i vývozem .
Psali jsme o tom i v Profitu číslo 2 / 1994 .
Protože naše zkušenosti jsou v tomto směru rozdílné - jak je možné vyčíst z dopisů - tak se k problematice vracíme , abychom opět mluvili o porušování předpisů o oběhu zboží s cizinou .
Zde se rozlišují dvě možnosti trestné činnosti : * Porušení zákazu nebo omezení dovozu , vývozu nebo průvozu zboží , * výrazné krácení cla .
V prvním případě jsou známé problémy s dovozem toxických odpadů z Německa a Rakouska a jejich skladováním na našem území .
Jednotlivé causy se u soudů teprve rozbíhají a tak se budeme věnovat krácení cla .
I tady může jít - ať to někteří nevědomí i vědomí pašeráci berou či neberou v úvahu - o trestný čin .
Musí však jít o zkrácení cla výrazně - podle současné praxe o 20000 korun .
Při menším úniku peněz jde o celní přestupek .
Proto doporučuji každému , kdo si chce něco hodnotnějšího výhodně koupit v zahraničí , aby vzal v úvahu 55 celního zákona , podle kterého podléhá všechno dovezené zboží clu , s výjimkou takového , které je v celním sazebníku výslovně označené za zboží bez cla .
Ještě na jednu okolnost chci upozornit : Clo je svým způsobem daň .
Tu začínáme pomalu brát jako samozřejmost .
Trestní sazby se u zkrácení cla a daní liší , ale to by nemělo znamenat , že se otevřou hranice pro pašeráctví .
Proto je lepší se při každém větším nákupu v zahraničí informovat , zda jde o nákup , nebo při nepřihlášení cla , již o pašeráctví .
Obojí " něco " stojí .
Kamil Lánský
Nezavěšujte , prosím , , jste v pořadí
Proč chce generální ředitel Jiří Makovec zachovat monopol SPT TELECOM
Podle šetření agentury pro sociální výzkum RAYSA z listopadu loňského roku 26 % obyvatel ČR prakticky stále používá telefony .
Minimálně jednou denně telefonuje dalších 17 procent .
RAYSA se samozřejmě neopomněla respondentů zeptat i na to , jak jsou spokojeni se službami firmy , která provozuje telefonní síť v ČR .
" Spíše spokojeno " bylo 37 procent , 19 procent však vyjádřilo svou " rozhodnou nespokojenost " .
Kazimír Jánoška
Pane řediteli , jak jste se SPT TELECOM spokojen vy ?
Nejsem , i když bych se mohl vymlouvat , že kvalita služeb naší společnosti je přiměřená investičnímu zanedbání telefonní sítě v minulosti a obtížím se zajištěním finančních zdrojů na její další rozvoj .
Prostě současný stav mne velice mrzí a upřímně se za něj celé veřejnosti omlouvám .
Osobně se obávám , že pouhou omluvou uživatele veřejné telefonní sítě příliš neuspokojíte .
Vyjít jim plně vstříc znamená především masivní investici do sítě .
Proto SPT TELECOM připravil takzvaný 1 . telekomunikační projekt , který předpokládá v časovém horizontu roku 2000 zdvojnásobení kapacity sítě , kterou v současném období tvoří mimo jiné 3084 automatických veřejných telefonních ústředen s celkovou kapacitou 2241280 přípojek s 3315762 telefonními stanicemi , z toho 1964000 hlavních telefonních stanic .
Na kolik přijde realizace tohoto projektu ?
Počítáme řádově se 130 miliardami korun .
Je to hodně a samozřejmě to není definitivní částka , neboť ceny zejména stavebních a stavebně montážních prací mají neustále vzestupný trend .
Jak dáte dohromady potřebné peníze ?
Malou část , 7 miliard korun , získáme ve formě půjček od Světové banky , Evropské investiční banky a Evropské banky pro obnovu a rozvoj , část navýšením základního 23.5 miliardového jmění společnosti emisí a prodejem nových akcií pravděpodobně významným zahraničním telekomunikačním provozovatelům jako strategickým partnerům SPT TELECOM .
Kdy konečně se promítnou třeba půjčky zahraničních bankovních institucí do nové kvality tuzemské telefonní sítě ?
Nejdříve je zapotřebí uvědomit si , že jakákoliv významnější investice se v naší sféře projeví jako nová kvalita nejdříve za dva až tři roky .
Co se týče finančních prostředků od Světové banky , Evropské investiční banky a Evropské banky pro obnovu a rozvoj , tak ty nám budou uvolněny teprve letos na jaře .
Jedná se celkově o sedm miliard korun , které ovšem nikdy neuvidíme .
Znamená to , že zahraniční banky budou pouze proplácet naše faktury za zařízení , jejichž nákup je možný pouze na základě veřejné mezinárodní soutěže , takzvaného tendru .
Ve kterém bodě se - z hlediska privatizace - momentálně nachází SPT TELECOM ?
Počátkem letošního roku jsme se ze státního podniku přeměnili ve státní akciovou společnost , v níž má majoritu Fond národního majetku se 70 procenty akcií .
Zbytek je rozdělen následovně - 26 procent akcií je určeno pro druhou vlnu kupónové privatizace , 3 procenta vlastní státní Restituční investiční fond a 1 procento státní Nadační investiční fond .
Podle usnesení vlády ČR z listopadu 1992 nesmí bez jejího souhlasu podíl státu v telekomunikační akciové společnosti do roku 1995 klesnout pod 51 procent .
Co se však stane - obrazně řečeno - 1 . ledna 1996 ?
Nevím , to si musí rozhodnout vláda sama .
Svých jednapadesát procent může třeba prodat a získat peníze do státní pokladny , nebo si je může nechat a počítat s dividendovým výnosem .
Záleží jen na ní .
Proslýchá se , že stanovy vaší státní akciové společnosti , které schvalovalo Ministerstvo hospodářství ČR , jsou v některých bodech značně problematické .
Tento moment bych příliš nedramatizoval , i když je pravdou , že některá ustanovení skutečně neodpovídají potřebám praxe .
Například valné hromadě bylo vyhraženo zacházení s veškerým majetkem včetně pronájmu .
Vzhledem k tomu , že naše společnost působí v celé republice , je to neprůchodné a nerealizovatelné ustanovení .
Na nejbližší valné hromadě by však měly být už projednány naše připomínky a podněty ke stanovám , s nimiž jsme se obrátili na dozorčí radu , která je akceptovala .
Uvažuje vůbec stát , že vytvoří ve sféře telekomunikačních služeb konkurenční tržní prostředí ?
To je velice citlivá věc .
Prohlásí - li někdo jen tak do " vzduchu " , že zruší monopol a zavede konkurenci , musí počítat s obrovskými ztrátami při určování tržní ceny telekomunikací .
Z toho důvodu jsem jednoznačně přesvědčen , že SPT TELECOM se podaří získat silného strategického partnera , který bude ochoten investovat stovky milionů dolarů do rozvoje našich telekomunikací , jedině v případě , že stát mu zajistí jisté monopolní postavení po příchodu na náš trh .
Co očekáváte od zahraničního partnera , jemuž by mělo být odprodáno nově emitovaných 27 procent akcií SPT TELECOM ?
Cherry nezůstává u ledu
Předpoklad úspěchu : Zboží , které na trhu chybí a přímý kontakt se zákazníky
Chuť španělského cherry zná u nás jen pár znalců .
V předchozích desetiletích se k nám dezertní vína tohoto typu nedovážela .
Už půl roku ale existuje velkoobchod , který si vzal za úkol tuto mezeru vyplnit .
Vítězslav Boukal
Dovozní a velkoobchodní společnost Commercial International group zahájila svou činnost asi před půl rokem .
Zaměřuje se výhradně na dovoz španělských nápojů .
Sedm druhů cherry , dvě brandy , a po dvou druzích červeného a bílého vína .
CIG přišla na domácí trh pozdě a navíc v době , kdy si vinaři stěžují na převahu nabídky nad poptávkou .
Bylo to riskantní .
Tím spíš , že cherry , jehož prodej považuje CIG za svou hlavní náplň , je v českých poměrech nápojem téměř neznámým , protože se asi 40 let nedováželo .
Už po prvních třech měsících dosáhla společnost měsíční obrat 200000 Kč .
Profit se proto zajímal o metody , kterými CIG své zboží prosazuje .
Zpočátku jsme hodně investovali do inzerce a akvizičních dopisů , chtěli jsme se tak dostat do povědomí obchodníků , řekl nám ředitel společnosti Jan Chvojka .
První prezentaci jsme uspořádali v hotelu Forum .
Záhy jsme se přesvědčili , že nejvíc zákazníků získáváme , když jim umožníme naše nápoje ochutnat .
K základním náborovým metodám společnosti CIG proto patří účast na většině potravinářských a nápojových výstav jako byl Svět nápojů nebo Salima , na kontraktačních a prodejních akcích .
Degustační pultík je součástí každého prodejního stánku CIG .
Osvědčilo se také vyhledávat potenciální zákazníky a jednat s nimi přímo na jejich adrese .
Pro překonání počátečních rozpaků nad neznámými druhy nápojů mají zástupci CIG vyzkoušený recept : Přesvědčí pracovníky supermarketu , obchodního domu , nebo velké prodejny , aby pro ověření zájmu umístili do regálu třeba jen jeden karton cherry .
V bezprostřední blízkosti vystaveného zboží pak nabízejí spotřebitelům skleničku na ochutnání .
Většinou už během 2 - 4 hodin odpolední ochutnávky bývá zkušební dodávka rozebrána .
Je to nejúčinnější metoda prodeje , řekl nám k tomu ředitel Chvojka .
Při smlouvách s velkoodběrateli uvádíme možnost uspořádat degustaci jako jednu z našich podmínek .
CIG začala se svým podnikáním od nuly .
Během prvního půl roku se jí podařilo získat asi 20 stálých odběratelů , převážně velkoobchodů .
Úspěšně se zavádí i v takových obchodních sítích , jako je Alfa Market , Pronto , K Mart .
Po vyhodnocení dosavadních zkušeností stanovila společnost CIG úkol zvýšit letos svůj obrat o 30 až 50 % .
Pro jeho splnění si připravila postup :
1 .
Zúží sortiment .
Do doby , než u nás cherry přesvědčivě zdomácní , zúží dovozce sortiment na pět základních druhů dezertního vína a asi pět dalších nápojů .
2 .
Do prodeje zapojí dealery .
Zřídí vlastní prodejny .
Společnost počítá s vybudováním sítě vlastních prodejen , zaměřených na španělské nápoje a občerstvení s jejich využitím .
První dvě by měly ještě letos vzniknout v Praze , další v bývalých krajských městech zahájí svou činnost postupně podle místních podmínek .
4 .
Nabídne recepty .
CIG připravila vlastní recepty na využití cherry i dalších prodávaných nápojů firmou ( koktejly , moučníky , masitá a rybí jídla dochucovaná brandy či vínem ) .
Budou publikovány i jako příručka distribuovaná firmou společně s vínem a brandy .
Svou obchodní činností domácím vinařům nekonkurujeme , řekl nám na závěr představitel firmy .
Snažíme se na trh zavést takové zboží , které tu chybělo .
Kontakt : Commercial International Group , s . r . o . , Opatovická 18 , 113 81 Praha 1 , tel . / FAX : ( 02 ) 24 91 36 81 .
Kdo umí , ten umí :
Kdo neumí , ten se radí
Kuponová privatizace je jednou velkou nadílkou - kolik nadělí vám ?
Už rok neplatí přísloví o " co Čechovi , to muzikantovi " .
Zmodernizovalo se na co Čech , to akcionář .
Bodejť by ne !
V průměrné hustotě na km 2 tu jistě máme akcionářů nejvíc na světě .
Jaroslav Šulc
Sousedi , kteří koupili vloni až ve čtvrtém kole kuponové privatizace za tisíc bodů po 360 akcií tolik znevažovaný ČKD Praha , je všechny po 340 korunách před nedávnem na burze prodali , a teď se jenom hádají , zda má mít jejich nový Favorit za utrženého skoro čtvrt milionu 50 kW motor , katalyzátor a spoiler , nebo ne .
Jejich rozmíšky při otevřeném okně nedávají spát půlce ulice , zvláště partajím v našem vchodu , kde jsme se nikdo nedostal přes dvacet tisíc na jednu knížku .
Nervozita roste spolu s blížícím se prvním kolem druhé vlny u všech těch , kteří se nenechali zlákat fondy , a chtějí to zkusit sami .
Černá skříňka
Termín reparátu těch méně úspěšných je skutečně za dveřmi , a co hůř - jde o reparát určitě poslední .
Neboť kdo ví , kdy ( a jestli vůbec ještě někdy ) se bude státní majetek rozdávat skoro zadarmo .
Ani to , že celá kuponová privatizace je vlastně jedna velká celonárodní spíše nadílka , než loterie , protože tu prakticky nelze prohrát , jen více , či méně za tisícikorunový paušál víc tisícikorun majetku dostat , však ještě neznamená , že by snad měli dostat všichni stejným dílem .
Není proto divu , že se na redakci Profitu obrátily desítky lidí se žádostmi o radu , komu ty body vlastně dát : Zda firmě velké nebo malé , známé ( někdy dokonce té , ve které tazatel pracuje ) či tajuplné , o které ví jenom to , že se tak a tak jmenuje , zda investovat sám , nebo dát body s manželkou i dětmi dohromady do jedné firmy , či po stovce bodů to porůznu rozstrkat , zda nepromeškat první kolo nebo se stoickým klidem vyčkat posledního , kdy už bude jasné , co se nejlépe a nejlaciněji prodává ?
To je vám někdy otázek tak záludných , že záhada černé skříňky je proti nim nicotná .
Ale protože ani my v redakci nemáme vždy na všechno stejný názor - a tím méně jednotné doporučení - šli jsme se ptát jinam .
Na redakční besedu o druhé vlně a o tom , jak v ní postupovat , jsme si pozvali odborníky , o kterých víme , že své věci rozumějí .
Čtěte na straně 12 - 13 :
Na vlastní pěst 35 procent
Text k foto :
ROZHODNOUT SE A INVESTOVAT SÁM , ZNAMENÁ RISKOVAT : Buď trefím šťavnaté jablíčko , nebo také nic .
| Nezapomeňte |
Ve středu 20 . dubna se platí zdravotní pojištění : Záloha pojistného na zdravotní pojištění osob s vlastními příjmy a osob bez zdanitelných příjmů na květen .
V pondělí 25 . dubna je termín pro podání přiznání a placení spotřební daně : a ) daň za březen plátce , jehož měsíční daňová povinnost nepřekročí částku 100000 korun , b ) vyrovnání daňové povinnosti za březen plátce , jehož měsíční daňová povinnost překročí částku 100000 korun a nepřekročí částku 2000000 korun , c ) vyrovnání daňové povinnosti za březen u daně hrazené denními zálohami .
Dále se podává přiznání a platí daň z přidané hodnoty : a ) daň za 1 . čtvrtletí plátce se čtvrtletním zdaňovacím obdobím , b ) daň za březen plátce s měsíčním zdaňovacím obdobím .
Desatero investora
Chcete samí úspěšně investovat ?
Pak se zkuste držet doporučení našich expertů
1 .
Investujte již v 1 . kole i za cenu , že se dostanete do převisu poptávky .
2 .
Vstup zahraničního kapitálu do české firmy sice obvykle znamená pozastavení výplaty dividend , ale také růst tržní ceny akcie .
3 .
Investovat do velkých firem představuje zároveň sázku na příchod cizího kapitálu .
4 .
Investovat do velké firmy má obvykle výhodu ve vyšší likviditě a její akcie se dají snáze prodat než akcie firmy malé .
5 .
Máte - li důvěrnou informaci o podniku , která jeho bonitu brzy zvýší , investujte do něj , a co hlavně : nechte si ji pro sebe !
6 .
V poptávce po akciích a jejich ceně platí " stádový efekt " .
Kdo jde i s rizikem proti proudu , může hodně vydělat .
7 .
Pokud opravdu chcete jezdit na valné hromady , investujte do firmy , která je blízko - doprava také něco stojí .
Ale nevěřte , že jako osamocený akcionář toho mnoho prosadíte .
8 .
Pokud máte k dispozici jen jednu knížku , zbytečně body nerozptylujte .
Investovat po sto bodech do deseti firem nemá valný smysl .
9 .
Podívejte se na zbytky majetku firem z první vlny .
I tam se nabízejí mimořádně výhodné investice s minimálním rizikem , protože jejich tržní hodnota už je většinou známá .
10 .
Investovat body do firmy , která směřuje k bankrotu , nemusí být vůbec marné : Při dělení konkurzní podstaty obvykle na akcionáře také něco zbude .
PRODEJNÍ VÝSTAVY * TRHY * PRODEJNÍ VÝSTAVY * TRHY
Fitness , Techagro , dům jako hrad
PÁTEK 29 . 4 .
Praha 1 , Výstavní dům U Hybernů : FITNESS 94 - vše pro krásu a kulturu těla , 29.4 . - 2.5 . 1994 .
Pořádají Brněnské veletrhy a výstavy , a . s . , obchodní oddělení Praha , 112 49 Praha 1 , Washingtonova 9 , tel . : ( 02 ) 242107 27 , FAX : ( 02 ) 242282 43 .
Brno , Výstaviště : TECHAGRO - mezinárodní veletrh zemědělské a lesnické techniky , 26 . - 30.4 . 1994 .
Pořádají Brněnské veletrhy a výstavy , a . s . , 660 91 Brno 2 , Výstaviště 1 , tel . : ( 05 ) 411511 11 , FAX : ( 05 ) 411530 79 , 411530 58 , 411530 59 , telex : 622 39 bvvc .
Litoměřice , výstaviště Zahrada Čech : MŮJ DŮM , MŮJ HRAD - domky , chaty , zahrady , realitní kanceláře , čističky , stavební materiály , 27.4 . - 1.5 . 1994 .
Pořádá Zahrada Čech , 412 01 Litoměřice , Na vinici 13 , tel . : ( 0416 ) 2927 , 5713 , FAX : ( 0416 ) 4057 .
Chomutov , kulturní dům a přilehlé prostory : 2 . Podkrušnohorské prodejní a podnikatelské trhy , 29.4 . - 1.5 . 1954 .
Pořádá okresní Sdružení podnikatelů ČR , 430 05 Chomutov , Riegrova 224 , tel . : ( 0396 ) 4833 .
SOBOTA 30 . 4 .
TRHY : Beroun , Brandýs nad Labem , Broumov , Desná v Jizerských Horách , Domažlice , Humpolec , Javorník - okres Šumperk , Jičín , Milevsko , Nové Strašecí , Olomouc - stadion TJ Lokomotiva , Ostrava - Černá Louka , Plzeň , Poděbrady , Praha 7 - Výstaviště , Prachatice , Sadská , Slaný , Teplice - náměstí , Veselí nad Lužnicí , Zábřeh .
MOTORISTICKÉ BURZY : Chomutov - areál autoškoly , Mělník - Podolí - hřiště u koupaliště , Praha 4 - Pankrác - autocvičiště Reitknechtka ( od 8 hodin ) .
NEDĚLE 1 . 5 .
TRHY : Benátky nad Jizerou , Karlovy Vary - Drahovice - stadion , Kolín - parkoviště kryté plovárny , Lázně Mšené - Ředhošť , Litvínov , Nymburk - areál zimního stadionu , Ostrava - Černá Louka , Praha 7 - Výstaviště , Přepeře u Turnova , Štramberk , Teplice - stadion Na stínadlech , Třebíč , Valy u Přelouče - areál Svazu chovatelů , Zábřeh .
ÚTERÝ 3 . 5 .
Praha 4 , hotel Forum : KONTRAKTAČNÍ VÝSTAVA METROVÉHO TEXTILU 3 . - 4.5 . 1994 .
Pořádá Industriekontakte Janowsky , Homberg , SRN , informace Alfa + Omega , AG , P . O . BOX 94 , 142 00 Praha 411 , tel . / FAX : ( 02 ) 471 2374 .
STŘEDA 4.5 .
Praha 4 , Palác kultury : NÁŘADÍ A NÁSTROJE - 3 . ročník mezinárodní výstavy ( nářadí , nástroje , vybavení nástrojoven ) .
Pořádá Agnar Bohemia Tools , 160 00 Praha 6 , Teronnská 74 , tel . : ( 02 ) 729266 , 729278 , tel . / FAX : ( 02 ) 311 7457 .
záhlaví : Peníze
Honba za diamantem v Čechách
DPH nenávratně spolkne třicet tisíc korun při koupi karátového kamene a při jeho prodeji zešedivíte
Nedávno jsem zdědil víc peněz .
Rád bych je uložil nebo investoval tak , aby se neznehodnocovaly inflací .
Napadlo mne , že bych za ně mohl nakoupit třeba diamanty , když už tu prý existuje diamantová burza ?
Jaromír Srna , Liberec
Klára Vachulková
Peníze uložené v diamantech jsou určitě ochráněny před inflací , protože jejich cena je odvozována z dolarových cen na diamantových burzách .
A je také pravda , že ve světě jsou drahé kameny oblíbenou investiční variantou .
Platí to však i u nás ?
Proč koupit
Motivy pro nákup diamantů jsou různé .
Od snahy udělat někomu radost šperkem s diamantem přes sběratelské pohnutky , investiční záměry , obchodní zájmy .
Také politické okolnosti či původ mohou být dostatečným důvodem k vlastnictví drahého kamenu , protože malý kámen , který lze v případě nutnosti rychlého přesunu prostě strčit do kapsy , může představovat jmění .
Nejdůležitějšími centry obchodu s diamanty jsou dnes belgické Antverpy , americký New York , anglický Londýn , izraelský Ramat Gan , indická Bombaj .
Nejnověji začínají vznikat " diamantová města " v Thajsku a v Číně .
Burza " u ledu "
Bylo by nadsazené hovořit v českých podmínkách o trhu s diamanty , nicméně existuje několik míst , kde by náš čtenář neosazený kámen koupit mohl .
A řekněme rovnou , že diamantová burza jím není .
Ostatně jít na burzu a koupit si diamant není možné ani ve jmenovaných diamantových centrech .
Přístup na tento organizovaný trh mají jen brokeři a obchoduje se ve velkém .
Diamantová burza a . s . v České Republice opravdu vznikla a jednou se na ní obchodovalo , tím však její aktivita zatím skončila .
Brillant service , Soluna , zlatníci
Broušené diamanty , neosazené ve šperku , by panu Srnovi prodaly zavedené firmy jako například Soluna ( jedna z jejích pražských filiálek sídlí v ulici V jámě ) a Brillant service s . r . o . ( se svou prodejnou v Jungmanově ulici v Praze ) .
Diamanty nabízí třeba i Zlatnictví pana Vomáčky ( Náprstkova ulice , rovněž Praha ) .
Náš čtenář by kupř . mohl uspět i v Rovensku , kde sídlí brusírna diamantů pana Patočky , která brousí a prodává diamanty dovezené z Afriky .
Mohli jste si všimnout , že některá zlatnictví , zejména italské provenience , též nabízejí diamanty , respektive brilianty .
A tady pozor .
Za neznalost se tvrdě platí .
Potvrzuje to nedávný případ jedné dámy , která mylně považovala briliant za diamant broušený určitým způsobem .
Na tuto častou neznalost úspěšně vsadila jedna zlatnická firma a prodala jí prsten s briliantem .
Ačkoliv se dotyčná cítila podvedená , když jí soudní znalec sdělil , že kámen není diamant , bylo nasnadě , že s šikovným právníkem se zlatník nemusí soudu obávat .
Potíž je v tom , že správným způsobem vybroušené sklíčko snese označení briliant , protože briliant není nic jiného , než druh výbrusu .
Takže v podstatě cokoliv vybroušené způsobem , který v 17 . století objevil kardinál Mazarin , lze nazvat briliantem a nemusí jít o diamant .
Bez certifikátu ani ránu
Poučení z tohoto případu je následující : Kupujte jen tam , kde dostanete certifikát - tedy osvědčení o pravosti kamene , které je opatřeno razítkem a podpisem soudního znalce v oboru drahých kamenů .
A neváhejte ověřit si , zda ten , kdo je na certifikátu podepsaný jako soudní znalec , jím skutečně je .
Diamant si díky své ceně trochu pozornosti zaslouží .
Téměř stoprocentní jistotu , že kupujete diamant , získáte v případě , kdy kámen bude zatavený ve speciální fólii spolu s mikrofišem , na němž je certifikát jedné ze tří světově uznávaných společností oceňujících diamanty .
Nejznámější je patrně belgická organizace HRD ( Hoge Raad voor Diamant ) , jejíž certifikát vidíte na obrázku .
Zbývajícími jsou americké společnosti GIA a IGI .
Na větších kamenech bývá laserem vypálené evidenční číslo .
Tento druh kamene se pak nazývá investiční a je považován za hotový výrobek a jako takový podléhá jinému clu .
Zatímco " obyčejné " diamanty jsou proclívány 0.3 % , na investiční je vyměřováno 9 % clo .
Na objednávku by panu Srnovi diamant z Antverpské burzy s HRD certifikátem dovezly Soluna i Brillant service .
Mezinárodně platný certifikát by stál asi 1600 korun pro kámen o hmotnosti 1 karátu .
Pro levnější kameny se nevyplatí .
Pravidlo čtyř C
Každý diamant je unikát , takže v podstatě nelze nalézt dva diamanty , které by měly úplně stejnou hodnotu .
Existují však mezinárodní uzance a pravidla pro oceňování diamantů .
Základním pravidlem jsou tzv . čtyři C : Karát ( Carat ) , čistota ( Clarity ) , barva ( Colour ) a brus ( Cut ) .
Jsou to faktory , které určují hodnotu diamantů .
Posoudit je může jen skutečný expert , který k tomu má navíc příslušné vybavení , ale i pak má hodnocení , snad kromě prvního C , mírně subjektivní nádech .
Čistý je bez vady
Podle mezinárodních zvyklostí se používají pro jednotlivé kategorie čistoty tyto symboly :
Loupen clean neboli Internal flawless ( IF ) je stupněm nejvyšší čistoty , kdy při pohledu na kámen přes 10 krát zvětšující lupu není vidět žádná porucha v jeho struktuře .
VVS , VS , SI , P jsou stupně , které označují kameny s poruchami , které se vytvořily během vzniku krystalu .
P je označením pro ty kameny , jejichž poruchy jsou vidět pouhým okem .
Stupnice čistoty pak vypadá takto :
Červená stíhá bílou
Nejvíce se cení barva bílá .
Cena klesá úměrně tomu , jak bílá ztrácí čistotu a přechází do žluté .
Zvláštní režim platí pro kameny červené , zelené a jinak barevné .
Kameny , které by byly kvůli barvě příliš levné , se někdy ozařováním přibarvují .
Tak vznikl například dnes módní odstín " champagne " .
Umělé úpravy kamenů však podle odborníků snižují jejich hodnotu , a konec konců víme , jak je móda vrtkavá .
Červené diamanty jsou naproti tomu vysoko hodnocené , protože jejich zabarvení není možné vytvořit uměle .
Barevná škála je v symbolickém vyjádření následující :
V kategorii S - Z jsou ostatní barvy diamantu - hnědá , modrá , zelená , růžová , černá .
Těžší je dražší
Hmotnost se určuje s přesností na setinu karátu .
Číslice do 8 včetně se zaokrouhlují dolů .
Cena diamantů střední kvality ( H , SI 1 , velmi dobrý brus ) o váze 1 karátu se dnes pohybuje mezi 120 - 130 tis . Kč .
Teorie říká , že s růstem váhy neroste cena lineárně .
Měl by platit tento vztah :
Cena N karátů = cena 1 karátu x N 2
Například 3 karátový diamant by pak stál 1125000 ( 125000 x 3 2 ) .
Praxe je trochu jiná : 3 karátový diamant uvedené kvality stojí podle doporučeného mezinárodního ceníku Rapaport a přepočtu na koruny asi 690 tis . Kč .
Lze to vysvětlit tím , že u diamantů s větší hmotností může obchodník , který je nakupuje , získat větší slevu .
Velmi dobrý na jedničku
K posouzení kvality a způsobu brusu jen tolik , že jeho výsledkem je zařazení do jedné ze 4 kategorií : velmi dobrý , dobrý , střední , vyhovující .
Nebudu popisovat postup stanovení tohoto C , neboť by to bylo příliš zdlouhavé , matematicky náročné a pro člověka , který se nezabývá oceňováním diamantů vlastně nepotřebné .
Rapaport je bernou mincí
Ve světě se s diamanty obchoduje v cenách , které se váží k některému z doporučených mezinárodně uznávaných ceníků .
Jedním z nich je právě Rapaport , který vychází jednou týdně .
V něm jsou ceny kamenů s briliantovým brusem od 0.01 ct do 6 ct ( cena větších kamenů je smluvní ) pro všechny kombinace C .
Soluna i Brillant service vycházejí z Rapaportu při stanovování prodejních cen diamantů na českém trhu .
Z Rapaportu je vidět , že poslední dobou ceny diamantů ve středních kategoriích rostou za půl roku asi o 100 amerických dolarů za karát .
Ceny malých kamenů horší kvality jsou víceméně stabilní .
Ceny o několik procent nižší , než doporučuje Rapaport , má ceník Antverpské burzy a naopak podstatně vyšší ceny uvádí německý Diamantbericht .
Zrození ceny
Jak vypadá kalkulace ceny diamantu , té ceny , kterou by zaplatil pan Srna , kdyby se rozhodl nakoupit v Brillant service ?
Karátový diamant , barvy H a čistoty SI 1 ( tedy ve střední kvalitě ) stál podle prosincového Rapaportu 4700 dolarů .
V případě , že nejde o diamant s certifikátem HRD , odpovídá 0.3 % clo čtrnácti dolarům .
Obchodní marže , jejíž výše podle informací Vladimíra Kobery z Brillant service závisí na velikosti kamene ( u malých kamenů může být 200 % a u velkých třeba jen 5 % ) , v tomto případě činí 25 % , tedy asi 1180 dolarů .
Dostáváme se na 5894 dolarů a přistupuje vydatné sousto pro státní pokladnu - 23 % DPH - 1355 dolarů .
Vezmeme - li kurz třicet korun za dolar , náš čtenář bude stát před alternativou : mít diamant nebo 217470 korun .
V Soluně by pan Srna dostal stejný kámen o něco levněji .
Zaplatil by za něj asi 165 tis . korun ( pospíší - li si s nákupem bude ho diamant stát jen 145 tis . , protože do konce dubna platí v Soluně 20 % sleva na všechno zboží ) .
Soluna vozí kameny z Izraele s 20 % rabatem , takže se clo , obchodní marže i DPH počítá z nižšího základu .
Každopádně takový kamínek je celkem slušné jmění , ale žádné strachy , méně movití nemusí jen přešlapávat před výlohou .
Ostatně nejvíce se u nás kupují diamanty o hmotnosti do půl karátu .
V Soluně například stojí 0.11 karátový diamant ( barvy I , velmi dobrého až dobrého brusu a čistoty SI 1 ) včetně DPH 2700 korun ( do konce dubna ho pořídíte za 2400 korun ) .
Obchodní marže je zde asi 20 % , ale je zhruba uhrazena tím , že Soluně se daří nakupovat pod cenami Rapaportu takže to , co zákazník platí , pak ceníkem doporučené částky nepřevyšuje , nepočítaje pochopitelně clo a DPH .
Daň a čas zatím proti
Náš čtenář má nyní představu o tom , jak by mohl nakoupit , ale důležitá je i druhá strana mince : Co ho čeká , bude - li chtít prodat ?
Kámen do půl karátu odkoupí Soluna bez časových prodlev .
U větších kamenů však čeká , až bude mít kupce .
Pak za něj zaplatí v podstatě cenu , za kterou ho prodala , avšak bez daně , ale je to takové čekání na déšť .
Potřebuje - li člověk peníze hned , musí se spokojit s cenou nižší .
Soluna nezaplatí cenu , za kterou může srovnatelný kámen koupit třeba na belgické burze .
V Brillant service by kámen odkoupili za aktuální cenu z Rapaportu přepočtenou momentálním kurzem .
Tedy clo , obchodní rozpětí a daň , které zaplatí zákazník při nákupu , nemá šanci dostat zpátky .
To , co by mu Brillant service za kámen zaplatil , by bylo z investičního pohledu nezajímavé , pokud by ceny diamantů podstatně nevzrostly .
Na investici by však bylo možné vydělat v dlouhodobém pohledu , pokud by rostly rapaportové ceny kamenů příslušné kategorie .
Takže například při zmíněném půlročním nárůstu ceny o 300 dolarů za karát by náš čtenář mohl kámen , který koupil za 217470 korun , za čtyři a půl roku prodat za 222000 korun ( 4700 + 300 x 9 a převedeno na koruny ) .
Nicméně situace prodávajícího není nikterak růžová .
Bez přehnaného optimizmu lze však očekávat , že poté , co začne fungovat diamantová burza , budeme moci i u nás hovořit o trhu s diamanty , kde existuje strana nabídky a poptávky .
Pak bude možné bez velkého otálení ( za určitý zprostředkovatelský poplatek ) prodat kámen prostřednictvím brokera na burze .
Našemu čtenáři bychom poradili počkat , až pražská diamantová burza ukáže , co umí , a budou jasná pravidla obchodování .
Pokud bude dobrá likvidita , jako je tomu ve světě , pak by uložení části peněz do diamantů nemuselo být nezajímavé .
Nikoliv pro zaručené vysoké výnosy , ale spíše jako ochrana před inflací .
Manažer hledá práci - štoček
Uplatnit své schopnosti
Společné očekávání : Podmínky k profesionálnímu růstu a rozvoji osobnosti
Počínaje dnešním číslem začíná Profit zveřejňovat nabídky manažerů , kteří hledají uplatnění svých schopností .
Představit se zde může každý , kdo odpoví na otázky týkající se jeho schopností , znalostí , předpokladů a očekávání .
O jaké otázky jde ?
Tématicky se týkají základních osobních údajů , praxe a vzdělání , předpokladů pro výkon manažerské funkce , důvodů změny zaměstnání , osobních a pracovních vlastností .
Manažer musí umět dobře definovat i to , co požaduje .
Proto ve svém představení na stránkách Profitu by měl rovněž uvést své požadavky na budoucího zaměstnavatele - o jaký druh práce má zájem , v jak velké firmě chce pracovat , jaké motivační prvky očekává .
Každý manažer má samozřejmě znát i svoji vlastní cenu .
Proto také jedna z otázek se týká očekávané výše platu .
Každý , kdo je ochoten na tyto otázky odpovědět , může se obrátit na Profit ( redaktor Zdeněk Kubín ) a na jeho stránkách se představit .
Informace , které poskytne , jsou důvěrné a nebudou bez jeho svolení poskytnuty žádné jiné osobě .
Manažer , starý 26 let Hledá uplatnění v oboru obchodu .
* S manželkou a dvěma dětmi bydlím v Praze .
Nemám žádné zdravotní komplikace .
* Absolvoval jsem Elektrotechnickou fakultu ČVUT , obor ekonomika a řízení .
Na jaře 1992 jsem úspěšně ukončil kurz Professional Management Program , zaměřený na finanční řízení , marketing a západní účetnictví ;
pořádaly ho americké univerzity .
Mám praxi v oboru obchodu , marketingu a distribuce .
Získal jsem rovněž zkušenosti z řízení začínající malé soukromé firmy s šesti zaměstnanci , působící v oboru obchodu a distribuce zboží včetně dovozu .
Řídil jsem také projekt v oblasti distribuce .
* Dobře ovládám slovem i písmem angličtinu a ruštinu , mám hrubé základy němčiny , kterou jsem ochoten dále se učit .
Nemám žádné překážky při cestování v tuzemsku i zahraničí ve službách firmy .
Práci s osobním počítačem ovládám uživatelsky na vyšší úrovni .
Zpracoval jsem business plán pro softwarovou firmu v oblasti zavedení veřejné datové sítě .
Do zaměstnání jsem ochoten dojíždět na území Prahy a jejího nejbližšího okolí .
Změnit bydliště ochoten spíše nejsem , záleží to ale na nabízené práci a podmínkách .
* Zaměstnání chci měnit proto , že v současném jsem dosáhl horizontu , chci se dále profesionálně rozvíjet a získávat nové zkušenosti .
* Mám schopnost pracovat při velkém psychickém zatížení .
Mám rád tvořivou činnost .
Výrazně preferuji práci při zavádění nových projektů .
Rád pracuji v menším týmu .
Časově jsem flexibilní a zvyklý pracovat podle potřeb .
* Požaduji přesně vymezenou zodpovědnost , aby bylo zcela zřetelné , za co zodpovídám a za co ne .
Společně s tím i přesně vymezené příslušné pravomoce .
Velikost firmy není pro mne rozhodující .
Očekávám ale výrazné uplatnění mé manažerské osobnosti , pokud možno na novém projektu .
Rád se samostatně rozhoduji , ale rád také v případě potřeby své závěry konzultuji .
* Na novém pracovišti očekávám novou tvůrčí práci , při níž se budu dál rozvíjet , a kde mohu uplatnit to , co umím .
* Hlavní motivací je pro mne vidět za sebou výsledky práce , vidět úspěšné zavedení nového projektu , prosazení něčeho nového a odpovídající odměnu .
* Očekávám měsíční plat 25 - 30 tisíc korun .
Dvaačtyřicetiletá manažerka
Hledá uplatnění v oboru personalistika , nebo obchod a marketing .
* Bydlím v Praze , nemám žádná zdravotní omezení .
* Vystudovala jsem Právnickou fakultu Univerzity Karlovy v Praze .
V letech 1991 - 1993 jsem absolvovala kurzy řízení a marketingu na Collége Bart v kanadském Québecu .
Šest let jsem pracovala v oboru personalistiky , dále pak na úseku ekonomiky práce , půl roku jsem byla účetní u jedné firmy v Rakousku , tři roky poradcem a překladatelem u quebeckého institutu v Kanadě , po návratu do ČR jako vedoucí odborný referent zahraničního obchodu .
V různých vedoucích funkcích jsem řídila osm až čtrnáct lidí .
* Aktivně slovem i písmem ovládám angličtinu , francouzštinu a ruštinu , částečné znalosti mám z němčiny .
Při práci na osobním počítači jsem poznala programy WordPerfect a SUN .
Řidičský průkaz nevlastním .
Jsem ochotna cestovat jak v tuzemsku , tak v zahraničí .
Dojíždět do zaměstnání mimo Prahu příliš ochotná nejsem , ale změnit bydliště ano .
* Přeji si nalézt zaměstnání , které by mě stále více uspokojovalo , nepřinášelo jen peníze , ale především pocit , že to , co dělám , za něco stojí , má užitek .
* Zvýšené psychické zatížení mi nevadí .
Dovedu velice slušně a s mimořádnou trpělivostí jednat s lidmi - a to jak uvnitř firmy , tak se zákazníky , obchodními partnery .
Mám poměrně dobré organizační schopnosti .
Nedělá mi problémy stálé sebevzdělávání .
Zajímá mě více tvůrčí , kreativní práce , než mechanický výkon .
Velikost firmy , v níž chci pracovat , není rozhodující , ale přednost bych dala větší a zahraniční .
* Požaduji prostor pro uplatnění svých manažerských schopností - a to jako samostatný manažer , nebo jako vedoucí menšího týmu v oboru personalistiky nebo marketingu , obchodu .
* Očekávám , že hlavní motivací bude seberealizace v práci .
* Své znalosti a schopnosti oceňuji částkou 25 - 40 tisíc korun měsíčně .
Kontakt : Amalthea , a . s . , Na Žertvách 24 , 180 73 Praha 8 , tel . : ( 02 ) 6631 0927 , linka 133 , tel . + FAX : ( 02 ) 683 6294 .
Text k foto :
KONEC TÁPÁNÍ : S Profitem si firma může vybrat toho správného člověka .
Zákon o bytech : A teď hŕŕŕ na ně !
Pod tímto titulkem najdete na první straně příštího čísla materiál o chystaném prodeji bytů v majetku obcí a měst .
Na vnitřní dvoustraně 12 a 13 se pak mimo jiné dočtete i to , jaké jsou orientační , samozřejmě zatím neoficiální , ceny za metr čtvereční obytné plochy v různých městech České republiky .
Za úsměv se platí , ale kolik ?
Dosud není jasné , zda budeme do zubařských ordinací chodit s peněženkou v ruce , nebo nám postačí průkaz pojištěnce .
Co ale víme už dnes , to jsou ceny některých stomatologických služeb .
Chcete je znát ?
Stačí nalistovat třetí stranu Profitu číslo 19 .
Dáte si kávu nebo čaj ?
Profit za vás sondoval , jaký kávovar by vám mohl nejlépe vyhovovat , a to jak cenou , tak i svými užitnými vlastnostmi .
Stačí tedy jen otevřít příští číslo našeho listu na té správné straně - tentokrát to jsou strany 8 a 9 .
Manažer hledá práci .
Profit přichází s novou rubrikou .
Představuje totiž manažery střední a vyšší úrovně , kteří hledají zaměstnání , přičemž o nich nic neskrývá .
Ani to , za kolik jsou ochotni do nového zaměstnání nastoupit .
Čtěte na straně 14 .
Obklady , nářadí , zábava
PÁTEK 6 . 5 .
Praha 1 , Výstavní dům U Hybernů : FINALMAT - výstava finálních obkladových materiálů 5 . - 8 . 5 .
1984 .
Pořádá Agentura Akcent , 121 04 Praha 2 , Karlovo náměstí 18 , tel . / FAX : ( 02 ) 291545 , FAX : ( 02 ) 291541 .
Praha 4 , Palác kultury : NÁŘADÍ A NÁSTROJE - 3 . ročník mezinárodní výstavy nářadí a nástrojů , vybavení nářaďoven a jejich strojního zařízení , 4 . - 6.5 . 1994 .
Pořádá Agnar Bohemia Tools , 160 00 Praha 6 , Teronnská 74 , tel . : ( 02 ) 729266 , 729278 , tel . / FAX ( 02 ) : 311 7457 .
Praha 7 , Výstaviště : SVĚT ZÁBAVY - výherní a zábavní automaty , biliáry , šipky , flipry , zařízení pro diskotéky , neony , světla , hry všeho druhu , lunaparky , 5 . - 8 . 5 .
1994 .
Pořádá Kong , s . r . o . , 110 00 Praha 1 , Ostrovní 5 , tel . / FAX : ( 02 ) 249116 81 , 249142 49 .
Praha 7 , Sportovní hala : RENOVA - odborný veletrh stavebnictví , modernizace , renovace , restaurování , 4 . - 8 . 5 .
1994 .
Pořádá Hamburg Messe und Congres , GmbH , pražské zastoupení , 110 00 Praha 1 , Senovážné náměstí 20 , tel . : ( 02 ) 242236 45 , 236 3323 , FAX : 242236 56 , 236 3328 .
Liberec , Výstaviště : LÁSKA 94 - prodejní a kontraktační výstava nejen pro mladé ( láska a móda , věda , kultura , zdraví ) , 4 . - 8 . 5 .
1994 .
Pořádá Sargas , 160 00 Praha 6 , Eliášova 29 , tel : 243113 52 , 243111 35 , 311 8455 , tel . / FAX : ( 02 ) 243113 56 .
Liberec , letiště : BOHEMIA INTERNATIONAL AUTOFEST - mezinárodní výstava osobních i nákladních automobilů a autobusů , 6 . - 8 . 5 .
1994 .
Pořádá Bohemia Autofest , 463 03 Liberec , Kateřinská 235 , tel . / FAX : ( 048 ) 818 67 .
Ostrava , výstaviště Černá louka : BEZPEČNOSTNÍ TECHNIKA - zabezpečovací technika , ochranné systémy objektů , kanceláří , bytů a zařízení , zámky , trezory , signalizační a detekční technika , autoalarmy , 4 . - 6 . 5 .
1994 .
Pořádají Dům techniky , 709 28 Ostrava - Mariánské Hory , Mariánské náměstí 5 , tel . / FAX : ( 069 ) 662 7413 a Výstavy , s . r . o . , 709 00 Ostrava - Mariánské Hory , Přemyslovců 65 , tel . / FAX : ( 069 ) 662 0125 .
Ostrava , výstaviště Černá louka : PROTEC 94 - ochranné osobní pracovní pomůcky , zařízení a přístroje k zajištění ochran a zdraví při práci , 4 . - 6 . 5 .
1994 .
Pořádá Dům techniky Ostrava ve spolupráci s podnikem Výstavy Ostrava .
Plzeň , Výstaviště : REGIONTECH 94 - 2 . plzeňský technický veletrh , 4 . - 8 . 5 .
1994 .
Pořádá Olbron , a . s . , 301 17 Plzeň , Radčická 2 , tel . / FAX : ( 019 ) 225565 .
SOBOTA 7 . 5 .
NEDĚLE 8 . 5 .
ÚTERÝ 10 . 5 .
Ostrava - Vítkovice , Palác kultury a sportu : METAL 94 - mezinárodní veletrh metalurgie , 10 . - 12 . 5 .
1994 .
Pořádá Terinvest , s . r . o . , veletržní správa , 120 00 Praha 2 , Legerova 15 , tel . : ( 02 ) 291261 , 290001 , 249156 , FAX : ( 02 ) 294022 , 294042 .
TRHY : Horšovský Týn , Napajedla , Teplice , Veselí nad Lužnicí .
STŘEDA 11 . 5 .
1994 ( 9 - 18 hodin ) .
Pořádá Agentura AK , 149 00 Praha 4 - Háje , Anežky Malé 767 , tel . : ( 02 ) 791 3281 , tel . / FAX : ( 02 ) 795 1076 .
Olomouc , výstaviště Flora : SCHOLA NOVA - mezinárodní výstava školních pomůcek , učebnic , nábytku , vybavení speciálních učeben a pomůcek pro dislektické a tělesně postižené děti , 11 . - 14 . 5 .
1994 .
Pořádá Progres Partners Advertising , s . r . o . , 110 00 Praha 1 , Opletalova 55 , tel . : ( 02 ) 242184 03 , FAX : ( 02 ) 242183 12 .
ČTVRTEK 12 . 5 .
Praha 4 , Palác kultury : MEZINÁRODNÍ KNIŽNÍ VELETRH a FESTIVAL SPISOVATELŮ - 4 . ročník , uskuteční se spolu se 2 . mezinárodním knihovnickým veletrhem a veletrhem galerií ART IN PRAGUE , 12 . - 15.5 .
1994 .
Pořádá I . T . E . , Technical Services , s . r . o . , 140 00 Praha 4 , Mikuláše z Husi 12 , tel . / FAX : ( 02 ) 422026 .
Setkání absolventů VŠE se blíží
Praha -
Pod záštitou rektora Vysoké školy ekonomické Jana Segera se 18 . března bude konat v budovách školy " Den s VŠE " , který pořádá Spolek Ekonom .
Program bude zahájen ve 14 hodin a potrvá do 22 hodin .
Cílem akce je umožnit setkání nejrůznějších ročníků absolventů , obnovit staré a hlavně navázat nové vztahy , vyměnit si zkušenosti a názory a kromě toho se dobře pobavit .
Na programu setkání je ekonomická aréna , beseda s rektorem a s děkany jednotlivých fakult , podnikatelský klub , hudební vystoupení , módní přehlídky , výstava obrazů a dokonce překvapení .
Aero nabízí armádě nová letadla
Praha / Vodochody -
Noví majitelé Aera Vodochody , patří k nim mj . Investiční , Konsolidační a Čs . obchodní banka , upřesnili v těchto dnech dokončení vývoje letounu L - 159 .
Týká se to hlavně nabídky pro českou armádu .
V plánu je zahrnut počet ( do roku 2005 šedesát strojů ) i cena ( neměla by přesáhnout 10 miliónů USD za kus ) lehkých bitevníků .
Šéf představenstva Aera Jaroslav Borák označuje armádní zakázku za významný impuls k nastartování jednoho z nejambicióznějších strojírenských projektů v ČR .
S palubní elektronikou americké firmy Rockwell International , která byla pro L - 159 vybrána , získá ČR i špičkové technologie .
Význam projektu L - 159 je podle J . Boráka srovnatelný snad jen s partnerstvím Škoda - VW .
Ředitel Aera Zdeněk Chalupník se ovšem nikdy netajil tím , že optimálním partnerem pro Aero je izraelský Elbit , s nímž se zbrojovce podařilo proniknout na thajský trh .
Na otázku LN , zda exportní verze L - 159 mohou být vybaveny avionikou od Elbitu či francouzského Sextantu ( v konkursu pro českou armádu neuspěly ) , šéf představenstva Aera J . Borák řekl , že změna již jednou vybraného strategického partnera by nebyla ekonomicky výhodná .
Úvahy o exportu vyvíjeného letounu považuje nicméně za předčasné .
" Dnes je pro nás prvořadá dodávka pro českou armádu , " řekl Borák .
Rockwell International je jedním z nejvlivnějších výrobců letadel a elektroniky .
Významně se podílí i na výrobě raketoplánu .
Z vodochodské produkce se Američané ucházejí jen o podíl na projektu L - 159 .
Aero tedy nebude při výrobě L - 39 , L - 59 a L - 139 vázáno na jediného dodavatele špičkové avioniky .
Experti v tom spatřují výhody při výběru partnera , podle toho , jaké pozice má v oblasti , kam Aero hodlá vyvážet .
Jestliže v Thajsku dominuje Elbit , pak např . u Rockwellu jde o některé západoevropské země ( Švýcarsko , Rakousko či Skandinávie ) nebo i o Austrálii .
Ze 167 miliónů USD , za něž v roce 1993 ČR vyvezla zbraně , připadlo 131 miliónů na Aero Vodochody .
Vítězství za druhý poločas
Fotbalisté ČR porazili v dešti polský Lubin 2 : 1
Nymburk -
Až díky zlepšené hře ve druhém poločasu porazili fotbaloví reprezentanti České republiky v přípravném utkání v Nymburce polský ligový celek Zaglebie Lubin 2 : 1 .
Na těžkém terénu za vytrvalého deště začali překvapivě aktivněji Poláci , kteří si v úvodu utkání připravili i dvě šance .
Na druhé straně potom mohl po chybě obrany soupeře skórovat Gabriel , ale minul branku , stejně jako o chvíli později Kubík z přímého kopu .
Deset minut před přestávkou se hosté ujali vedení 1 : 0 brankou Czajkowského , který z trestného kopu prostřelil zeď a překonal brankáře Stejskala .
Krátce na to se před polským brankářem objevil osamocený Samec , ale i jeho střele chyběla přesnost .
Vyrovnání přišlo v páté minutě druhého poločasu , a opět z přímého kopu .
Berger trefil růžek branky a míč odrazem od tyče spadl do sítě .
Lubin ani v této fázi zápasu nepřestával útočit , což se mu dařilo zejména středem hřiště .
Časem však Polákům začaly docházet síly a Uhrinův výběr převzal iniciativu .
Výsledkem byla branka Samce , který zpracoval Bergerovu přihrávku , kličkou se uvolnil a stanovil konečné skóre 2 : 1 .
Czajkowski .
Rozhodčí : Jirků .
ŽK : Suchopárek , Řepka .
Poločas : 0 : 1 .
Trenér ČR Dušan Uhrin : " Utkání splnilo svůj účel , i když se hrálo na těžkém terénu .
Totéž se může opakovat i při kvalifikaci .
Soupeř byl až překvapivě kvalitní , svou agresivitou a bojovností připomněl Bělorusy .
Místy byl lepší než my , ve druhé půli však měl náš tým díky pohybu a důrazu navrch . "
Závislost na čemkoli je snahou zbavit je vlastní zodpovědnosti
Sláva !
Protidrogová kampaň konečně pronikla i do středních škol a spolu se světlým poselstvím zdravého a plodného života přinesla studentům i nejeden důvod k zamyšlení .
Přinejmenším pokud mohu soudit dle svého bratra , který již druhý den nereagoval na má pozvání na mariáš a otráveně okusoval tužku nad čtvrtkou zmačkaného papíru .
K večeru třetího dne , kdy bratr opět odmítl pozvání do hospody s poznámkou , že na marriage jsou stejně zapotřebí jen dva a že nemá náladu dělat nám křena , jsem porušil svou vrozenou diskrétnost a nahlédl mu přes rameno .
Na čtvrtce stálo : " Děkuji , nechci ! " a pod tím menším písmem " Proč nezačínat s drogami ? "
Bratr se začervenal a zbytečně podotkl , že on si to nevymyslel , ale že termín odevzdání je již zítra .
Naznačil jsem , že pokud nebude skoupý , mohl by mít slohovou práci hotovou ještě týž večer .
Věcně se zeptal na značku , přepočítal drobné a souhlasil .
Ještě večer jsem mu přinesl takovýto text : Děkuji , nechci !
Proč nezačínat s drogami ;
Droga je prostředek ke ztrátě odpovědnosti .
Každá odpovědnost bolí , odpovědnost za své vlastní činy nejvíce .
Odpovědnost vyžaduje sebeúctu , bezohlednost ( v nejlepším slova smyslu ) , rozum a cit .
Ztráta každé jedné této vlastnosti vede i ke ztrátě odpovědnosti .
Kdo ztratil sebeúctu , sám sebe jako člověka odepsal .
Kdo se ztratil v ohledech k druhým , nikdy se jako člověk nenalezl .
Kdo ztratil rozum , ztratil pojistku vůči všem ostatním ztrátám .
Kdo ztratil cit , je sám ztracen .
Žít odpovědně znamená vpravdě žít , tedy nijak snadná záležitost .
Není proto divu , že lidé odedávna hledají cesty , jak se odpovědnosti vyhnout .
Nejdůležitějším symptomem skutečně vážné drogové závislosti je pocit , že jsme na správné cestě .
Tento pocit ovšem nepramení z nás , protože odpovědnost je permanentní pochybování o svých vlastních činech .
Tento pocit může pramenit jedině z nějakého pevného pilíře , o který se můžeme ve svém životě vždy opřít - a na který jsme tedy svou odpovědnost přenesli .
Již není třeba krutého rozhodování , stačí se pevně držet .
Věnujme se krátce některým nejčastějším formám drogové závislosti .
Závislost na autoritě : na rodičích , na panu řediteli , na politické straně , ale také na fundamentální věrouce .
Nejnebezpečnější autoritou v tomto směru je obecný názor .
Závislosti na něm se vyhnou jen ti nejsilnější z nejsilnějších .
Závislost na práci , v jejímž jménu někteří ztrácejí potřebu ptát se po jejím smyslu .
Na rodině , kdy je vše předem obhájeno blahem dětí , ale i staré matky , manželky , atd .
Závislost na potlesku , jež může paradoxně nabývat formy chorobné dobročinnosti .
Oproti těmto formám závislosti , kdy se odpovědnosti zbavujeme jako prašiviny , je závislost na alkoholu či tvrdých drogách jen slabostí svou odpovědnost unést .
I když je zde celkový úpadek snáze čitelný , o co horší je nešťastný narkoman než panelákový televizní zombí .
A kdo z nich žije méně ?
Ten , který na otázky , jež si klade , nestačí , nebo ten , který se je nikdy nenaučil klást ?
Ostatně nejstrašnější droga , obecný názor , u nás sama připravuje půdu k závislostem na tvrdých drogách svou hloupě a návodně vedenou kampaní , která nevidí rozdíl mezi kouřením marihuany a pícháním heroinu a jejímž jediným cílem je utvrzení se v pocitu , že jsme " na správné straně barikády " , tedy ve vlastní závislosti .
Děkuji , nechci !
Než tohle , to radši okopávat na zahrádce konopí .
Bratr se zaradoval , přepsal text rukou ( systémová pojistka , aby ho za žáka nemohl napsat někdo jiný ) a odevzdal .
Po týdnu se zmuchlaný text opět objevil na mém stole .
Na něm několik červených škrtů a přípis , ve kterém byl označen za ubohoučký .
Bratr mne obvinil z nezodpovědnosti a na slíbenou láhev dodnes čekám .
Clairův veselý balet
Avantgardistická hříčka Mezihra a fantastická komedie Paříž spí zahájila včera přehlídku filmů Reného Claira , která se koná ve Francouzském institutu v Praze a potrvá do příštího pátku .
Po cyklu truffautovském a renoirovském , výběru z tvorby Sachi Guitriho , Andrého Delvauxe či Marguerity Durasové přichází logicky na řadu i René Clair .
Takřka čtyřicet let patřil ke stálicím na francouzském filmovém nebi a nad všechny žánry stavěl komedii .
Lyrický temperament se v Clairově případě spojoval s talentem dramatika .
Jako nikdo jiný dokázal rozehrát lehkonohý rej předmětů , akcí i lidských typů .
Clairův Veselý balet coby oslava pohybu a životní radosti se projevuje takřka ve všech jeho snímcích , které bez ohledu na místo nebo dobu vzniku nesou vždy jasnou - " clairovskou " pečeť .
Výběrová přehlídka dnes pokračuje němou burleskou Slaměný klobouk , doplněnou dokumentem C . J . Philippa René Clair neboli Umění zdrženlivosti .
Dále je na programu satiricky zahrocená komedie Ať žije svoboda !
Po neděli retrospektiva pokračuje snímkem Mlčeti zlato , dobovou veselohrou s Mauricem Chevalierem , parafrází faustovského tématu Ďáblova krása s Gérardem Philippem a Michelem Simonem , a ironickým obrázkem maloměstské idyly Velké manévry s Philippem a Michéle Morganovou .
Pohled na tvorbu Reného Claira uzavře snímek Šeříková brána z prostředí pařížské periférie a satira Všechno zlato světa , pojednávající o zneužívání lidské důvěřivosti .
V roce 1960 zasedl René Clair jako první filmař pod kupoli Francouzské akademie .
Ve svém projevu se pasoval na " pouhého převaděče stínů , který k vám přináší v zavazadle jen iluze " .
Uměřenost a mírná ironie je ostatně pro tohoto tvůrce charakteristická .
V tomto roce již stoletá paní Kinematografie však svému věrnému služebníkovi vděčí za mnohé .
Z nových knih
Jaroslav Malina , Pavel Pavel : Jak vznikly největší monumenty dávnověku .
Brněnský kulturní antropolog a strakonický inženýr , jenž posunul sochami na Velikonočním ostrově , uvažují o okolnostech prehistorie světové kultury .
Bohatě vypravenou publikaci vydává Nakladatelství Svoboda .
Boris Vian : Pěna dní .
Kultovní existenciální milostná novela pařížského bohéma ( 1920 - 1959 ) , v níž se kromě ústředního páru Colina a Chloé pohybují také filozof Jean Sol - Partre a vévodkyně du Bouvouard , je zároveň satirou obhlédající tento myšlenkový systém .
V překladu Svatopluka Horečky a s doslovem Jiřího Pelána její třetí české vydání připravila pro svou Malou řadu Mladá fronta .
Václav Hrabě : Blues .
Nové vydání Hrabětových ( 1940 - 1965 ) zahrnující rovněž sbírku Blues pro bláznivou holku připravilo nakladatelství Labyrint v edici Česká knihovna .
Národní galerii i církvi jde o totéž
Dole a Gramm vedou peleton
Přestože do amerických voleb na podzim příštího roku zbývá ještě relativně dost času , zájem o případné kandidáty na prezidentský úřad je už nyní - alespoň ze strany médií - značný .
Demokratická strana je zastoupena svým mužem v Bílém domě .
Ozývají se sice hlasy , že prezident Clinton by udělal nejlépe , kdyby se další kandidatury vzdal , ale všichni si uvědomují , že současný prezident je politikem , který dokáže vyhrávat i ztracené bitvy .
Navíc nemá ve své straně v daném okamžiku vážného protikandidáta .
Pozornost zvědavců se proto obrací především do tábora republikánů .
Po přesvědčivém vítězství v podzimních volbách do Kongresu si republikáni dělají velké naděje , že by po roce 1996 mohli obsadit i Bílý dům .
Kdo patří k nejžhavějším uchazečům o republikánskou nominaci ?
Kdo si troufne vydat ( a předtím si zajistit od sponzorů ) 15 až 25 miliónů dolarů , které dnes prezidentská kampaň v USA stojí ?
Vůdce republikánské většiny v Senátu , aktivní účastník bojů druhé světové války , Bob Dole je brán jako vážný uchazeč o nominaci již delší dobu .
Prozatím je jeho největším konkurentem senátor Phil Gramm .
Podle některých průzkumů se zdá , že Gramm dokonce mírně vede .
V současnosti se zdá , že budoucí Clintonův vyzyvatel by mohl vzejít právě z této dvojice .
Pole zájemců se v posledních týdnech poněkud zúžilo .
Mnozí analytikové byli zaskočeni , když se vzdal boje populární republikán Jack Kemp , bývalý ministr stavebnictví , který byl poražen Georgem Bushem v republikánských primárkách v roce 1988 .
Menší překvapení doprovázelo podobný krok Dana Quayla , bývalého Bushova viceprezidenta .
Má sice za sebou washingtonskou zkušenost , ale prezidentská kampaň je pro něj zřejmě přece jen příliš velké sousto .
Více šancí se dávalo bývalému ministru obrany Richardu Cheneymu a jeho kolegovi z resortu školství Williamu Bennettovi .
Oba však již také oznámili , že se o nominaci ucházet nebudou .
Na takto uvolněná místa by se mohlo podařit proniknout ještě několika uchazečům .
Republikánské primárky se budou konat v zimě , takže zhruba do podzimu tu ještě je možnost přesvědčit mecenáše a předáky strany , že příštím uchazečem o Bílý dům za konzervativce nemusí nutně být Bob Dole nebo Phil Gramm .
V této souvislosti se mluví o guvernérech Pete Wilsonovi ( Kalifornie ) , Williamu Weldovi ( Massachusetts ) a Tommy Thompsonovi ( Wisconsin ) .
Ze Senátu by mohli Grammovi a Doleovi konkurovat Richard Lugar nebo Arlen Specter .
Nelze zapomenout ani na známého televizního komentátora a hvězdu ultrakonzervativců Pata Buchanana .
Na rozdíl od prezidentského kandidáta , který musí být zvolen , kandidáta na úřad viceprezidenta si vybírá samotný uchazeč o prezidentství - ovšemže pod dozorem stranických vůdců .
Objevují se domněnky , že vhodným partnerem prezidentského kandidáta by mohla být žena - guvernérka státu New Jersey Christine Todd Whitmanová , která na sebe upozornila pohotovou a stručnou odpovědí na Clintonovu Zprávu o stavu Unie .
Její jméno by republikánskému vyzyvateli Billa Clintona , ať už jím bude kdokoliv , jistě přidalo na sympatiích mezi voličkami .
Překážkou může být relativní umírněnost Whitmanové a její silné sociální cítění , které se mezi republikány a jejich sympatizanty příliš nenosí .
I v tomto bodě je tedy na spolehlivé předpovědi ještě příliš brzo .
Izrael má prý tajný jaderný program
Jeruzalém -
Izrael realizuje v blízkosti egyptských hranic tajný jaderný projekt , prohlásil v rozhovoru pro včerejší vydání izraelského listu Jediot Achronot egyptský ministr zahraničních věcí Amr Músá .
Uvedl , že Egypt nezná rozsah projektu , který je údajně uskutečňován několik kilometrů od jeho hranic .
" Je to projekt , o kterém nic nevíme a který se vymyká jakékoli mezinárodní kontrole , " dodal .
Šéf egyptské diplomacie zdůraznil , že projekt musí být podroben kontrole , než na sebe Egypt vezme " závazky " .
Káhira odmítá podepsat obnovenou Smlouvu o nešíření jaderných zbraní ( NPT ) , jejíž platnost vyprší v dubnu , pokud dokument nepodepíše Izrael .
Židovský stát , který je všeobecně podezříván , že vlastní 100 až 200 jaderných hlavic a rakety středního a dlouhého doletu , se k těmto tvrzením nikdy nevyjádřil , nicméně několikrát zdůraznil , že smlouvu z bezpečnostních důvodů nepodepíše .
Odhalení teroristé ?
Přímo na první stránku umístilo Svobodné slovo ( 9 . února t . r . ) článek , jehož nadpis oznamuje : " Ekologické hnutí Duha možná nemá tak úplně nevinné cíle .
Pumové atentáty a únosy sice nedoporučují , ale . . . " .
Slůvko " ale " s třemi tečkami stejně jako zbytek článku končící větou : " uvádíme bez komentáře , který si čtenář jistě učiní sám , " zdůrazňuje , co naznačeno v titulku .
Vše na základě vytržených citací z jedné kapitolky brožurky , kterou hnutí Duha vydalo pro účastníky tábora u Temelína .
Brožurka se totiž ( mimo jiné ) pokouší vysvětlit ekologickým aktivistům rozdíl mezi násilnou a nenásilnou , legální a nelegální akcí .
V přehledné tabulce rovněž uvádí příklady nelegálního násilného odporu , jakými jsou třeba pumový atentát či únos dítěte , a tím právě vzbudila podezření autorky článku ve Svobodném slovu .
Její logika je prostá .
Pokud někdo o něčem referuje , znamená to , že se tím vážně zabývá .
Kdo se něčím vážně zabývá , je to zřejmě schopen uskutečnit , a nic ho už neočistí před podezřením , že to vlastně potají připravuje .
Podle této paranoidní logiky , kdo napíše , že existují drogy měkké a tvrdé , a radí , abychom se vystříhali všech , upadá v podezření , že propaguje zvláště ty tvrdé .
Podle paranoidní logiky jsme všichni něčím podezřelí .
Autoři ekologické brožury tedy marně zdůrazňují , že i zbourání plotu , které neohrožuje životy lidí , je pro ně nepřípustné .
Marně proloženě zdůrazňují , " že organizátoři tábora se v každém případě staví proti používání násilí " ( článek to dokonce cituje , zřejmě na důkaz obzvláštní rafinovanosti podezřelé Duhy ) , marně uvádějí , že " účastníci tábora , kteří se rozhodnou jednat formou občanské neposlušnosti , musí cítit zodpovědnost za své činy .
Teroristé se naopak zodpovědnosti za své činy zříkají . . . "
" Ale " s třemi tečkami zůstává .
V článku , pravda , není nic řečeno přímo , ( autorka dobře ví , že by žádné obvinění před soudem neprokázala ) , jen naznačeno .
Čtenář si závěr z kontextu " jistě učiní sám " .
Tak jako si ho měl možnost činit z podobně zmanipulovaných citací po desetiletí .
Opusťme brožurku , vraťme se do života .
Temelínský tábor jsem loni navštívil .
Jeho účastníci , většinou mladí lidé , se tu sešli , protože je zneklidňovala netečnost většiny společnosti k vážným problémům naší civilizace .
Jedním z takových problémů je zamořování životního prostředí zplodinami vznikajícími při stále stoupající výrobě energie .
Právem občanů demokratické země je na vlastní názory upozorňovat jakýmkoliv způsobem , pokud není násilný , pokud neohrožuje životy či svobodu druhých .
Připouštím , že leckdo může nesouhlasit s argumenty , které ekologičtí aktivisté uvádějí proti výstavbě atomových elektráren , stejně jako s formami jejich protestů , nicméně temné náznaky o teroristických záměrech těchto lidí jsou absurdní .
Jsou nízkou pomluvou , která pramení buď z naprosté neznalosti , anebo ze zlých úmyslů .
Čemu slouží zveřejňování takovýchto náznaků , nechápu .
Rozhodně ne pravdivé informaci , tedy ani demokracii , kterou na oko brání .
Právem občanů demokratické země je na vlastní názory upozorňovat jakýmkoliv způsobem , pokud není násilný , pokud neohrožuje životy či svobodu druhých
ČSA pokračují v modernizaci
Praha -
Československé aerolinie pokračují v modernizaci svého leteckého parku a pozemní techniky .
Nejpozději do konce dubna se počet letadel ČSA zvýší o dva stroje typu Boeing 737 - 400 s kapacitou 140 cestujících .
Nové stroje budou kromě Evropy létat i na Střední Východ .
První z nich je očekáván v březnu .
V důsledku nového technického vybavení pěti pásovými nakladači , třemi elektrickými tahači a dvěma vysokozdvižnými vozíky dojde od března také ke zkvalitnění pozemního odbavení na ruzyňském letišti .
Dienstbier se ohrazuje proti primátorovi
Praha -
Podle primátora Jana Koukala porušili Svobodní demokraté právní řád , neboť zveřejnili text smlouvy mezi radnicí a společností Four Seasons o pronájmu pozemku na Alšově nábřeží .
V reakci na primátorovo tvrzení včera předseda SD ( OH ) Jiří Dienstbier LN sdělil : " Kromě toho , že tak primátor prokazuje svoji neznalost práva , dává najevo , že nemá zájem na otevřeném projednávání problémů .
Pronájem městských pozemků považují SD za věc veřejnou , a proto informovat veřejnost je pro ně zcela samozřejmé .
Namísto aby primátor odpověděl na nastolené otázky , ztratil nervy .
Nechceme zviditelňovat Svobodné demokraty , jak primátor tvrdí , ale smlouvu , kterou pan primátor podepsal a která se týká všech pražských občanů . "
Metro má zúžené hrdlo
Praha -
Provoz jedné z nejfrekventovanějších stanic pražského metra - I . P . Pavlova - je od včerejška omezen .
Téměř až do Vánoc se tu budou vyměňovat eskalátory .
Namísto tří pohyblivých schodišť mají být po celou dobu k dispozici vždycky jen dvě .
Na tak exponovaném místě bude zúžení hrdla citelné .
Podle odborníků je akce po letech provozu nevyhnutelná , někteří Pražané ji však považují za zbytečně dlouhou .
Copak je výměna eskalátorů opravdu tak složitá , že je na ni třeba deseti měsíců ? ptají se lidé .
Ing . Vaněk z DP Metro tvrdí , že je .
Nejde prý jen o výměnu schodů , ale také o nemalé stavební úpravy .
Namísto dosavadních tří ramen eskalátoru tu totiž budou čtyři .
Ani dopravní ředitel DP Petr Blažek si nemyslí , že je doba nepřiměřeně dlouhá : " Jsme rádi , že to bude probíhat za provozu .
Původně se totiž ozývaly hlasy , že bez uzavření stanice se celá věc obejde jen velmi těžko . "
Podle P . Blažka proběhl první den klidně .
" Díky naší informační kampani se část cestujících stanici vyhnula , takže provoz byl menší než obvykle .
Byli bychom rádi , kdyby občané nadále hledali i jiné cesty pro své přestupy . "
Ve stanici je teď k dispozici ještě jedno nouzové schodiště pro pěší , které vede přímo z nástupiště do Rumunské ulice .
Dopravní ředitel si myslí , že by to mělo pomoci .
" Kdyby stanice začala praskat ve švech , máme připravena další řešení , " říká .
Jedním z nich je uzavření vstupu s tím , že by zůstal jen výstup .
Uzavření celé stanice je až krajní alternativou .
Zásahová jednotka na opilce na záchytce
Pozor , neautorizovaný text !
České Budějovice -
Až zásahová jednotka policie zastavila v noci na včerejšek pětadvacetiletého Pavla P . v pustošení záchytné protialkoholní stanice v Českých Budějovicích .
Příslušníci zásahové jednotky ho pořezaného od skel odvezli na chirurgii , odkud ho po ošetření dopravili zpět na záchytku .
Pavel P . si chtěl v úterý večer odnést bez placení láhev vína z místního Prioru , ale jeho záměr mu zmařila jedna z prodavaček .
Když odcházela ze zaměstnání , stál Pavel P . před prodejnou s nožem a křičel , že ji zabije .
Zasáhnout proti němu museli pracovníci bezpečnostní agentury zajišťující ostrahu obchodního domu a poté ho policisté převezli na záchytku .
Padla hranice miliardy bitů
Pozor , neautorizovaný text !
Tokio -
Kapacita polovodičových paměťových čipů , přesněji pamětí označovaných DRAM , jakoby neměla úctu před fyzikálními hranicemi .
Japonská firma NEC počátkem tohoto týdne oznámila na Mezinárodní konferenci o polovodičích v San Francisku , že se jí podařilo dosáhnout magické hranice jedné miliardy bitů informace ( viz snímek ) .
Nová gigabitová paměť umožňuje na plochu nehtu pojmout deset svazků kompletního Shakespearova díla .
Její přesné rozměry činí 2.5 x 3.5 centimetru .
Může obsahovat ekvivalent 4000 novinových stran , čtyři hodiny zvuku - co do kvality srovnatelného s kompaktní deskou - nebo 15 minut obrazu na úrovni videa .
Vodivé struktury součástky mají tloušťku pouhých 0.25 mikrometrů , tedy čtvrtiny milióntiny metru .
Podle výkonného prezidenta firmy NEC H . Sasakiho se nová paměť DRAM uplatní především v multimediálních terminálech napojených na kabelové sítě a v příští generaci počítačů třídy notebook .
Na nový klenot mikroelektroniky , alespoň ve fázi sériové výroby , si však producenti elektronických zařízení budou muset počkat do roku 1999 .
Firma NEC bude do té doby muset investovat kolem 1.5 miliardy dolarů .
Jak uvedla agentura Reuter , obdobnou součástku se v prototypu podařilo vyrobit také japonským firmám Hitachi a Toshiba .
Zatím jen Japonci dokáží vyrobit prototyp paměti s kapacitou jedné miliardy bitů
Foto ČTK
Telegraf a rozhlas budou dražší
Sociálně slabší občané budou za použití telefonní stanice platit stejně
SPT Telecom od letošního dubna změní ceny telekomunikačních služeb , přičemž dojde rovněž ke zvýšení poplatků za používání telegrafní a telefonní služby včetně stanice rozhlasu po drátě .
Naopak ke snížení cen dojde u pronájmu telekomunikačních okruhů , mezistátního telefonního provozu a k zavedení sociální slevy .
Podle ředitele pro obchod SPT Telecom Jiřího Šmahela dosahují roční ztráty z provozu telegrafní služby 80 miliónů korun .
Základní cena telegramu s úplnou adresou proto vzroste o tři koruny na patnáct korun a cena za sazební slovo se zvýší o čtyřicet haléřů u obyčejných a o osmdesát haléřů u pilných telegramů .
Nejnižší cena obyčejného telegramu o deseti slovech s úplnou adresou se tak zvýší z 18 na 25 korun .
U telefonní služby dojde k avizovanému zvýšení ceny tarifního impulsu z 1.6 na 1.9 Kč a zvýšení ceny za používání telefonní stanice účtované měsíčně .
U stanic se samostatným připojením bude nová cena 70 korun a s podvojným připojením 42 korun .
Současně však budou zaváděna časová pásma silného a slabého provozu zejména u stanic zapojených na digitální ústředny .
Poplatek za zřízení stanice rozhlasu po drátě se zvýší z původních 45 korun pro obyvatelstvo a 95 korun pro podniky na jednotných 150 korun a měsíční poplatky za užívání stanice z původních 11 korun na 20 korun .
U sociálně slabších občanů nedojde ke změně ceny za používání telefonní stanice a bude ponechána na současné úrovni .
Podle ředitele Šmahela bude SPT Telecom i nadále poskytovat v rámci své sociální politiky komerční slevu u všech bytových stanic spočívající v účtování prvních deseti tarifních impulsů v ceně 1.05 Kč za jeden impuls .
Pronájem telekomunikačních okruhů se snižuje v průměru o 20 procent u vnitrostátních a o 20 až 30 procent u mezistátních .
Také v mezistátním telefonním provozu dojde ke snížení ceny hovorů zhruba o sedm procent , zejména do zemí západní Evropy , USA , a Kanady .
Rom obviněný ze zavraždění skinheada byl zproštěn obžaloby
Hradec Králové -
Roma Julia Horvátha ( 63 ) , obviněného mj . ze zavraždění 16 letého příznivce hnutí skinheads , zprostil včera královéhradecký soud na návrh státního zástupce obžaloby .
Za nedovolené ozbrojování byl odsouzen k trestu odnětí svobody na tři měsíce , ale tuto dobu již dříve strávil ve vazbě .
V prosinci 1992 bylo z Horváthova bytu v Pardubicích vystřeleno proti skupině skinheadů , přičemž jeden z nich byl smrtelně zraněn .
Horváth se k činu přiznal , později však výpověď změnil .
Uvedl , že mu ruku strhl druh jeho dcery , a proto vyšel výstřel .
Hlavní líčení bylo zahájeno 18 . ledna jako řízení proti uprchlému .
Horváth byl pro špatný zdravotní stav propuštěn z vazby .
Vloni v červnu byl na něho vydán zatykač , avšak nepodařilo se ho zadržet .
Při zahájení hlavního líčení bylo čteno jeho prohlášení , že po skinech střílel zmíněný druh jeho dcery .
Senát uznal , že těžce nemocný Horváth by nebyl schopen během několika sekund , co osudná událost trvala , vstát z lůžka , vytáhnout z úkrytu zbraň a vystřelit .
Někteří svědci navíc vypověděli , že v okně zahlédli podstatně mladšího muže .
Případ bude tedy znova vyšetřován .
Bojkot hráčů Ajaxu
Amsterodam -
Fotbalisté Ajaxu Amsterdam se chystají bojkotovat přátelské mezistátní utkání s Portugalskem , plánované na příští středu do Eindhovenu .
Podle jejich kapitána Dannyho Blinda je důvodem příliš nabitý program v příštích dnech .
Atleti na utkání do Vídně
Výškařka Kovačiková dala přednost mítinku ve Spale
Krátce
Soubor italských překladů poezie Karola Wojtyly ( 1920 ) byl včera oficiálně představen ve Vatikánu .
Publikace nazvaná Úplné básnické dílo zahrnuje poezii z let 1939 až 1978 , kdy byl kardinál Wojtyla zvolen papežem a přijal jméno Jan Pavel II .
Část sbírky evokuje básníkovu kněžskou službu v mládí , další líčí pocity , které Wojtylu naplňovaly během druhé světové války .
DU podala podnět prokuratuře
Bratislava -
Demokratická unie ( DU ) podala ve středu generální prokuratuře podnět na stíhání neznámého pachatele pro trestný čin neoprávněného nakládání s osobními údaji .
Jak oznámil místopředseda DU Milan Kňažko , důvodem pro tento postup bylo Mečiarovo vyjádření , že ještě před parlamentními volbami měl k dispozici od člena DU petiční archy , se kterými šla strana do voleb .
DU proto navrhuje jako hlavního svědka prošetření manipulace s petičními archy předsedu HZDS Mečiara .
Kňažko se včera pozastavil nad výsledky návštěvy ruského premiéra na Slovensku , které podle něj vyvolávají nepříjemné pocity z dalšího směřování Slovenska .
Překvapivý postoj zaujali včera k výsledkům ruské návštěvy představitelé Křesťanskodemokratického hnutí , kteří odmítli komentovat obavy z možné změny zahraničněpolitické orientace Slovenska , o kterých píše většina slovenských deníků .
Rada bude protrhávat zákon
Rada svým postojem opět projevuje nedůvěru v trh a soudnost rozhlasových podnikatelů i jejich posluchačů .
Velmi rafinovaně zároveň zvyšuje cenu svého razítka
Napadlo by někoho administrativně omezovat počet novinových titulů s odůvodněním , že je jich na trhu moc a že se vydavatelé neuživí ?
Asi těžko .
Přitom kolem rádií se podobné úvahy vedou .
Kapacita reklamního trhu je omezená , a proto je prý třeba snížit počet strávníků , připadajících na navařený kotel reklamního guláše .
Možná , že i některý vydavatel novin si s myšlenkou umělé regulace konkurence pohrává , s lítostí ji však musí zaplašit , neboť ve svobodné společnosti neexistuje způsob , jak takový sen realizovat .
V případě rozhlasového a televizního vysílání , zdá se , šance je .
Máme radu pro vysílání , bez jejíž licence do éteru nikdo nesmí .
Kdyby počet frekvencí použitelných pro vysílání nebyl omezen technickými možnostmi dnešních vysílačů i rozhlasových přijímačů , podobné rady by vůbec nevznikly .
Protože se ale do éteru nevejde neomezený počet stanic , je třeba zájemce nějak vybrat .
Nabízí se dvě kritéria .
První z nich - peníze - bylo zavrženo .
Důvodů je mnoho .
Stanice by za své peníze nezískaly žádný majetek , ale pouze povolení naladit se na jistou frekvenci - povolení navíc dočasné .
O tyto peníze by byl ochuzen příliv investic do rozvoje vysílání .
A není ani jasné , kdo by peníze inkasoval , neboť výsek z kmitočtového spektra těžko může být majetkem státu .
Ujalo se tedy kritérium druhé - subjektivní hodnocení uchazečů a jejich projektů zvláštním orgánem , v našem případě radou volenou Poslaneckou sněmovnou .
Jak je orgán na světě , rozvíjí se již zcela podle Parkinsonových zákonů .
Začne si sám další práci vymýšlet .
Tak vznikl nápad , že by právě rada mohla být nástrojem k uskutečnění snu - ke snížení náročnosti konkurenčního prostředí .
Nejenže počet stanic je už tak limitován technicky , ještě ho chtějí omezit administrativně .
Od začátku existence Rady České republiky pro rozhlasové a televizní vysílání bylo možné pozorovat tendenci k brzdění licenčního procesu .
Díky tomu velké množství kmitočtů všeho druhu zůstávalo zbytečně dlouho neobsazeno .
Tento koncept však v radě nepřevážil , a tak sice pomalu , ale přece jen provozovatelů vysílání přibývalo .
Rada v novém složení však svou roli filtru proti neúměrné konkurenci již přijala zjevně .
U příležitosti vypršení platnosti většiny licencí lokálních rádií hodlá vydat nové licence tak , aby počet stanic například v Praze poklesl nejméně o tři .
A to navzdory tomu , že i dnes jsou některé kmitočty dosud volné .
Předseda rady Hanuš vysvětluje regulační choutky rady tím , že ne všechny kmitočty jsou bezproblémové .
Dva odborníci však mohou mít na stejný kmitočet naprosto odlišný názor , jejich hodnocení může být tedy silně účelové .
Proč kmitočty nesmí posoudit sami žadatelé a posléze posluchači ?
Nikde není psáno , že každé lokální rádio musí být nerušeně slyšet na sto kilometrů .
Nechť každý provozovatel dostane šanci poradit si s možnostmi , které má k dispozici .
Samozřejmě by se pak od rady očekávalo , že poskytne žadatelům co nejlepší informace o volných frekvencích .
Místo toho rada naopak jakékoli parametry nabízených kmitočtů zatajuje a uvádí pouze jejich počet , ačkoliv je ze zákona přímo povinna zveřejňovat plán využití kmitočtů .
Rada si tím uvolňuje ruce k jakémukoli řešení podle toho , jak a komu bude vyhovovat .
Hanuš konečně realizuje svůj dávno deklarovaný záměr , že je třeba vytrhat neduživé ředkvičky slabších stanic , aby ty silnější mohly sílit .
Ale kdo posoudí , které jsou silnější ?
Hlas těch silnějších je v kancelářích rady pochopitelně slyšet víc .
Jak by se podobná zahrádkářská péče asi líbila protimonopolnímu Bělehrádkovu ministerstvu v jiných oborech ?
Rada svým postojem opět projevuje nedůvěru v trh a soudnost rozhlasových podnikatelů i jejich posluchačů .
Velmi rafinovaně zároveň zvyšuje cenu svého razítka .
Čím méně licencí , tím lepší vyhlídky jejich držitelů .
Současní provozovatelé mlčí , stejně jako asociace , která se má starat o jejich zájmy .
Žádné rádio si nechce připustit , že zrovna jemu může zůstat v ruce Černý Petr toho , kdo zůstane bez licence .
Severa a Mašek zpochybňují závěry vyšetřování kauzy BIS
Pozor , neautorizovaný text !
Praha -
Členové parlamentní komise pro kontrolu BIS Ivan Mašek ( ODA ) a Pavel Severa ( KDU - ČSL ) včera vyjádřili nespokojenost se závěry , které orgán přijal k obviněním ODA , že BIS vyvíjí činnost nad rámec zákona .
Mašek soudí , že přijatá usnesení jsou v příkrém rozporu s některými zjištěnými fakty , zejména s neobjasněným původem informací v tisku a v seznamu tzv . extrémistických organizací .
Severa , který včerejší jednání předčasně opustil , chce navrhnout , aby komise předložila zprávu , o níž by jednali poslanci na uzavřeném zasedání sněmovny .
Je totiž přesvědčen , že komise nepracuje , jak by měla , a jsou prý patrny i vlivy politické .
Argumentoval tím , že nejméně u 14 organizací na tzv . extrémistickém seznamu nebylo doloženo , zda informace o nich pocházejí z otevřených či uzavřených zdrojů .
Komise však podle Severy tyto výtky nechala bez povšimnutí a přijala jednoznačný závěr .
Svoboda i Klas trvají na otevřeném zasedání sněmovny .
Klas výsledky komise považuje za objektivní i z toho důvodu , že pro ně hlasovala opozice .
" S tím , jak se blížil závěr šetření , napětí v komisi stoupalo a nervy některých kolegů včetně mých byly napjaty ke krajnosti , " řekl Klas .
Svoboda připustil , že parlamentní orgán by měl vyslechnout i bývalého příslušníka BIS Michala Čelechovského , který o to sám požádal .
Ministr hospodářství Karel Dyba na včerejší tiskové konferenci
Hotel Don Giovanni před zahájením
Praha -
Nový čtyřhvězdičkový hotel Don Giovanni bude 28 . dubna otevřen na pražské Vinohradské třídě v těsném sousedství stanice metra trasy A Želivského .
Slavnostní otevření je připravováno na den 208 . výročí premiéry Mozartovy opery Don Giovanni , která se uskutečnila v Praze .
Hotel rakouské společnosti Rogner International Hotels & Resorts bude mít 400 klimatizovaných pokojů vybavených kabelovou televizí , bezpečnostním sejfem , telefonem a minibarem .
Hotel bude dále vybaven devíti sály , které mohou sloužit pro kongresy , obchodní jednání a pro další společenské události .
Návštěvníci budou mít k dispozici i podzemní parkoviště pro 160 vozů a fitness centrum .
Prezident Jelcin před parlamentem
Moskva -
Především ekonomikou a válkou v Čečensku se zabýval ve včerejším projevu k oběma sněmovnám parlamentu ruský prezident Boris Jelcin .
Rok 1994 hodnotil velmi kladně a za hlavní úkol roku následujícího označil finanční stabilizaci .
Ruský prezident jednoznačně podpořil použití armády v Čečensku .
Prohlásil , že je třeba zabránit vytváření lokálních kriminálních diktatur , jakou byl režim čečenského prezidenta Džochara Dudajeva .
" Nyní se zbavujeme zhoubného nádoru na těle Ruska , " charakterizoval vojenskou akci na Kavkaze Boris Jelcin .
Přiznal , že armáda není dobře připravena k řešení lokálních konfliktů a že je třeba ji urychleně reformovat .
" Musíme opět vytvořit vysoce kvalitní armádu s nejmodernějšími zbraněmi , " prohlásil .
Zároveň opět jednoznačně odmítl možnost rozšíření NATO .
Podle něj by tento krok uvrhl lidstvo zpět do 19 . století .
Více na straně 6
Frigera se ztrátou , ale konkurs nehrozí
Kolín -
Podle předběžných výsledků skončí loňské hospodaření společnosti Frigera Kolín ztrátou 26 až 29 miliónů korun při obratu 60 miliónů korun .
Podle ředitele Pavla Frány se na negativním výsledku podepsalo především vysoké úrokové zatížení z úvěrů poskytnutých v minulých letech a prakticky nedobytná pohledávka v bývalém SSSR ve výši 10.6 miliónu dolarů .
Prodejem podílu společného podniku Thermo King Frigera ( kde Frigeře patřilo zhruba 30 % ze základního jmění v loňském roce firma získala finance na zaplacení úvěrů a části věřitelů a zažehnala tak nebezpečí konkursu .
Frigera vyrábí chladící a mrazící zařízení a její akcie se na burze naposledy prodávaly za 221 korun .
Důchodci omezili nákupy všech potravin s výjimkou ryb a rybích výrobků , tuků a jižního ovoce .
Důlek
Co odnáší čas
Paní doktorka Kremličková nejenže neměla studené ucho jako většina lékařů ve vzpomínkách velkých spisovatelů na dětství , navíc i krásně voněla .
Přicházela , půvabná , usměvavá , aby konstatovala , že ještě týden - s penicilínem po šesti hodinách , odporným rybím tukem , ohavnou , tzv . posilující polívkou z ovesných vloček , v hmoždíři rozdrcenými skořápkami smíchanými s citrónovou šťávou a cukrem a " už budeš zase moci běhat venku " .
Sáhla do kapsy bílého pláště . . . a podala mi skleněnku .
Do Prahy na Karlák přicházívalo jaro bez ohledu na jakékoliv církevní či astronomické datum .
Zatímco v muslimském světě se experti hádají , kdy přesně začít s ramadánem , jsou - li opravdu všechny podmínky na nebi splněny , zatímco katolické velikonoce připadají striktně na první neděli po jarním úplňku , jaro na Karláku kašlalo na pohyby nebeských těles i na jakákoliv ustanovení církevní či světské moci .
Zjevovalo se nepravidelně .
Rozmarně .
Car necar , svátek nesvátek .
Jediná jistota spočívala v tom , že když už jaro Karlovo náměstí obsadilo , bylo to natvrdo .
Zima definitivně ostrouhala .
Jednoho dne , a jak už řečeno , lhostejno , zda v březnu , dubnu ( byl i jeden mimořádný únor , nikoliv vítězný , nýbrž devětadvacátý ) , tedy jednoho dne bez předchozího varování vlítlo na náměstí a v jeho horní polovině - přesně v rajónu mezi ulicemi Žitnou a Ječnou - na chodníku přiléhajícím k tzv . prvnímu parku počalo svižnou , špičatou patou hloubit důlky .
Pruh pro chodce mezi akáty na jedné straně a pámelníky a forsýtiemi na straně druhé tenkrát ještě nebyl vyasfaltovaný .
Důlky se řadily jeden vedle druhého těsně k tenkému kamennému obrubníku záhonů .
Moje poetická maminka v ten den rozhrnula vlastnoručně háčkované záclony se čtyřlístky , zotvírala všechna okna do parku a něžně pravila směrem k zátiší s teploměrem a Priesnitzovým obkladem : " teď už se rychle uzdravíš , je tady jaro ! "
A skutečně , z náměstí se ozývalo svěží , rozkošné štěbetání .
Desítky dětí řízených jakýmsi tajemným vnitřním hlasem se vyhrnuly za jediným cílem .
Hrát kuličky .
Naštěstí jsme bydleli ve druhém patře a k mojí poetické mamince nedoléhal obsah toho nadějí plného jarního chóru : " s tou nehraj , vona šulí , co kecáš , kreténe , vo kolik , na to se ti vyseru , máš jen hliněnky , naval cíněnku , nešukej , vole , von neumí cvrnkat , jéžiš von šuká , trhni si , debile . "
Předepsaný úbor byly podkolenky ( ale ne bílé , proboha ) a svetr , kdo měl punčocháče či kabát , stal se terčem posměšků : " nabalená , nabalená ! "
Mazánci s vyžehlenými pytlíky plnými skleněnek byli rychle obehráni .
Uzavíraly se kšefty : deset hliněnek za jednu duhovku !
Někteří odmítali hrát a vzácné kuličky - dědictví po rodičích ještě z první republiky - pouze opatrně ukazovali .
Občas někdo někomu nějakou zvlášť krásně duhovanou prostě sebral .
Pak zasedal dětský tribunál .
" Kradař " , který mezitím prchal klikatou Malou Štěpánskou , upadl v opovržení .
Trojánek s Havránkem hráli povýšeně opodál čáru .
Do pámelníků si odskakovali s krabičkou globusek .
Modrou jako jarní nebe .
Nevrlý dvoumetrový stařec v uniformě hlídače parku brousil okolo .
Běda , když důlek zasáhl do jeho areálu .
Běda , když lapil Trojánka v keřících .
Na hlídače nepůsobilo ani jaro , ani hazard .
Já si však dobře vzpomínám na opojný pocit , když se řeklo " vo kolik ? "
A odpověď zněla : " Vo všecko !
" Libuše Koubská
Anketa NLN
Myslíte si , že by měl být vrácen majetek katolické církvi ?
Odpovídají starší občané Prahy :
Muž : Věřících je u nás nepatrné procento , takže církev je něco úplně vedlejšího , passé .
Majetek tedy nepotřebuje .
Sama mluví o tom , že má být skromná .
Myslím , že když jde o peníze , moc skromná není .
Muž : Ne .
Co by s ním dělali ?
Nedal bych jim nic .
Muž : Ne .
Církev má majetku tolik , až to není hezké .
Žena : Určitě .
Už jenom proto , že 40 let trpěli .
Poslání farářů nebylo lehké .
Myslím , že by jejich postavení mělo být takové jako dříve , nebo jak je to běžné v zahraničí .
Žena : Co církvi patřilo , mělo by se asi vrátit .
Muž : Jen zčásti .
Určitě ne lesy a polnosti .
Kdo by na nich pracoval ?
Žena : Jsem ateistka - to říká vše .
Majetek církve byl stejně různým způsobem lidem ukradený .
Žena : Ne , ne , ne .
Už je rozkradeno dost .
Muž : Myslím , že ano .
Hodně se nadřeli a o svůj majetek se zasloužili .
Nevím , proč by jim neměl být vrácen , není k tomu důvod .
Brazilci bez Romária
Fortaleza -
Bez svého nejlepšího útočníka Romária nastoupí nakonec brazilští fotbalisté 22 . února ve Fortaleze proti Slovensku .
Rozhodla o tom schůzka předsedy Brazilského fotbalového svazu Ricarda Teixeiry s trenérem Mariem Zagalem .
Důvodem je Romáriův poněkud rozpačitý vztah k reprezentaci .
Jeho místo zaujme útočník klubu Atletico Mineiro Reinaldo .
Grafová s uznáním od Higinsové
Čtrnáctiletá překvapila bývalou světovou jedničku
Paříž -
" Je fakt dobrá , " uznala bývalá světová jednička Steffi Grafová poté , co ve čtvrtfinále halového Paris Open porazila zázračné tenisové dítě Martinu Hingisovou 6 : 2 , 6 : 3 .
Čtrnáctiletá Švýcarka narozená v Československu imponovala v Paříži výhrou nad pátou nasazenou a loňskou finalistkou Halardovou ( 18 . hráčka žebříčku WTA ) .
Proti silové hře Grafové ( 2 . ) se však neprosadila , i když jí v úvodním gamu třetího setu prolomila podání .
" Nečekala jsem , že bude hrát tak dobře .
Překvapila mě , hlavně svým neuvěřitelným bekhendem a skvělým pohybem po kurtě .
Potřebuje ještě zlepšit servis a nabrat zkušenosti , beztak už je ale obávanou soupeřkou , " pěla chválu Grafová .
Na svou adresu poznamenala , že jí po tříměsíční přestávce chybí zápasová vyhranost , ale hlavně že už ji nic nebolí .
" Dívat se na Grafovou v televizi nebo proti ní stát na kurtě , to je rozdíl , " řekla Hingisová ( 68 . ) , která si při blahopřání u sítě na německou hvězdu prvně mohla sáhnout .
" Moc mi nepovolila , hraje strašně rychle a dobře .
Mezi světovou pětkou a námi ostatními je obrovská propast , " dodala Hingisová , která bude na přelomu února a března startovat na prostějovském turnaji Nokia Cup .
Gonzálezovi zazvonil umíráček
Madridský nejvyšší soudce zatkl předního představitele ministerstva vnitra
Kola aféry GAL se včera ráno ve Španělsku roztočila na plné obrátky .
Naplno rozjeté vyšetřování vládní spoluúčasti na financování nelegálního protiteroristického komanda GAL setlo první hlavu na ministerstvu vnitra .
Místo státního tajemníka pro bezpečnost opustil po jedenácti letech činnosti v bezpečnostních službách Rafael Vera .
Z útulné kanceláře se přestěhoval rovnou do vězeňské cely .
" Špinavá válka proti baskickým separatistům " , jak se poslednímu politickému skandálu v zemi přezdívá , si připsala první a zcela jistě ne poslední politickou oběť .
Představitelům španělské vlády je v těchto dnech horko .
Bude - li Vera mluvit , zapotí se hlavně jeho nadřízení : ministr vnitra a spolu s ním i v poslední době často kritizovaný premiér Felipe González .
Tomu možná kvůli prudkému vývoji událostí nezbude nic jiného , než podat demisi .
V prosinci loňského roku zahájil nejvyšší madridský soudce Baltasar Garzon vyšetřování protiteroristické osvobozovací skupiny GAL , která od roku 1983 brutálně zavraždila sedmadvacet lidí podezřelých ze spolupráce s teroristickou organizací ETA ( Baskicko a jeho svoboda ) .
Hned na počátku pátrání trefil Garzon do černého : zatkl dva členy GAL ochotné vypovídat - policejního inspektora Miguela Domingueze a nižšího komisaře José Ameda .
Jak oba svorně uvedli , skupina GAL prý pracovala pod tajným vedením socialistické vlády a zčásti byla financována z rozpočtu ministerstva vnitra .
Podle svědectví policistů předalo v letech 1989 - 1990 ministerstvo protiteroristické jednotce prostřednictvím včera zatčeného Very 150 miliónů peset a v únoru 1991 dalších padesát miliónů .
Přestože premiér od samého počátku vznesená obvinění důrazně popírá a samotný Vera před několika dny v předtuše svého zatčení soudce Garzona osočil z osobních zájmů ve vyšetřování a požadoval jeho výměnu , veřejnost stojí na soudcově straně .
Opozice posílená výsledky průzkumů veřejného mínění usiluje o vypsání předčasných voleb .
Pokud ani Verovo včerejší zatčení španělského předsedu vlády nepřesvědčí , že je třeba celou kauzu obyvatelstvu vysvětlit lépe , než to dělal doposud , spáchá González politickou sebevraždu .
Španělé se od socialistů patrně zcela odvrátí a po třinácti letech vlády by se González mohl s premiérským křeslem předčasně rozloučit .
Již při posledních všeobecných volbách v červnu 1993 ztratili socialisté svou výraznou převahu v parlamentu a nyní vládnou jen díky koalici s katalánskou stranou Konvergence a jednota .
Opoziční lidovci s mladým ambiciózním vůdcem José Máriem Aznarou v čele by dnes podle průzkumů měli největší šance na vítězství ve volbách .
O to více proto na Gonzálezovu demisi a vypsání předčasných voleb tlačí .
Aféra GAL jim k tomu dala mimořádnou příležitost .
Jako možný termín předčasných voleb navrhují lidovci konec května , ty řádné jsou přitom plánovány až na rok 1997 .
González však stále dělá , jako by argumenty neslyšel .
Svůj postoj by měl asi co nejrychleji změnit .
Po loňské jarní vlně korupčních afér a nebývalém nárůstu nezaměstnanosti začal včera s vývojem aféry GAL jemu i socialistům vyzvánět umíráček .
Macek chce zřídit kontrolu zdravotnictví
Z politické scény
Dolní Lomná ( okres Frýdek - Místek ) -
V průběhu zasedání Výkonné rady ODS sdělil Miroslav Macek novinářům , že považuje za " pouhou konstrukci " úvahy o tom , že by měl vystřídat ve funkci ministra Rubáše .
Uvedl však , že hodlá radě předložit materiál týkající se struktury financování zdravotnické péče .
Podle jeho názoru by nad financemi do zdravotnictví měla bdít instituce zřízená ze zákona .
Ministr zdravotnictví Luděk Rubáš se doposud s návrhem Mackovy koncepce financování zdravotnické péče neměl možnost seznámit .
" Je předčasné uvažovat o nějaké zásadní systémové změně .
Na to nejsme připraveni a není to nutné .
Zapotřebí je hledat změny uvnitř zvoleného systému úhrady zdravotnické péče , hledat cesty k dolaďování , harmonizaci , zlepšení proudu financí , " řekl Rubáš .
Elektrony možná škodí
Češi a Němci na cestě k dobrému sousedství
Projev prezidenta republiky Václava Havla na Karlově univerzitě
Vaše Magnificence , dámy a pánové , vážení přítomní , naše generace žijí v době , která bude možná jednou chápána jako doba velkého dějinného zvratu či přelomu .
Totiž v době , kdy se obtížně rodí nové mezinárodní uspořádání , kdy mnoho států nově hledá svůj charakter , svou totožnost a své mezinárodní postavení , kdy je hledán sám nový duch soužití lidí , národů , kultur a celých civilizačních okruhů na této planetě .
Lze říct , že to je doba velkého rozcestí a velké výzvy .
Je to nutně i doba nové reflexe , včetně reflexe historické , a doba nového bilancování .
Nejde jen o to , že blížící se padesáté výročí konce druhé světové války vybízí k úvaze o tom , co jsme dnes - s odstupem času - schopni z této nejstrašnější války lidských dějin vyvodit .
Nejde jen o to , že pětileté výročí pádu berlínské zdi , konce studené války a bipolárního rozdělení světa vybízí k úvaze , co tyto nedávné události přinesly , co znamenají a před jaké úkoly nás stavějí .
Jde o víc : musíme všechny tyto děje vsadit do širšího a hlubšího dějinného kontextu a pokusit se výzvu této doby formulovat na pozadí jejich zásadní reflexe . .
Jsem rád , že tak mohu učinit na místě , které víc než kterékoli jiné připomíná staletou intelektuální koexistenci Čechů a Němců : na akademické půdě Univerzity Karlovy .
Vztah k Německu a k Němcům je pro nás čímsi víc než jen jedním z mnoha témat naší diplomacie .
Je to součást našeho osudu , ba přímo naší identity .
Německo je naše inspirace i naše bolest ;
zdroj pochopitelných traumat i mnoha předsudků a bludů , jakož i měřítek , k nimž se vztahujeme ;
někdo vnímá Německo jako naši hlavní naději , jiný jako naše hlavní nebezpečí .
Lze říct , že postojem k Německu a k Němcům se Češi nejen politicky , ale i filozoficky definují a že typem tohoto postoje vymezují nejen svůj vztah k vlastní historii , ale také sám typ svého národního i státního sebepochopení .
Pro Němce zajisté vztah k Čechům nemá tento zásadní význam , nicméně má pro ně přesto větší význam , než si někteří z nich asi přiznávají : je tradičně jedním z testů , který odkrývá i jejich sebepochopení .
Vždyť vztah Německa k nám byl mnohdy přímo zrcadlem jeho vztahu k Evropě jako takové !
Tento význam obzvlášť narůstá právě dnes , kdy i nově sjednocené Německo hledá svou novou totožnost a své nové postavení v Evropě a ve světě .
Co to pro nás znamená ?
Nic víc a nic méně , než že bychom měli o česko - německém tématu mluvit veřejně , otevřeně , věcně a s plným vědomím , že mluvíce o něm , mluvíme o sobě .
Pokračování na straně 8
Burza na poloviční úvazek
Burza
Pražská burza cenných papírů má za sebou velmi krátký týden .
V jeho průběhu se obchodovalo vlastně jenom dvakrát .
Obrat za dvě seance poklesl na pouhých 570 mil . Kč za mírného poklesu všech indexů a burza se velmi unavena uložila k devítidennímu spánku .
Co ji čeká , až znovu zahájí svoji činnost ?
Téměř 700 nových akcií z druhé vlny kupónové privatizace bude 1 . března uvedeno na nekotovaný trh a podobný počet i na RM - S .
Tyto nové akcie si kupce musí teprve najít , a tím také získají své počáteční tržní ohodnocení .
Díky trvajícímu poklesu kursů akcií z první vlny pochybuji , že by akcie z vlny druhé měly mít osud lepší .
Hotové peníze , utržené za prodej akcií , se na emisní trh nevrátí .
Pravděpodobně jsou zaparkované v různých bezpečnějších úrokových obligacích .
Nadále trvá otázka vstupu zahraničního kapitálu .
Kursy prakticky všech dobře likvidních akcií , právě proto , že byly stále dobře likvidní , jsou velmi podceněny , takže akcie by mohly najít seriózní investory jak domácí , tak zejména zahraniční .
Situace na Wall Street , která se vytvořila v posledních dvou týdnech , kdy Dow Jonesův index překonal během středeční seance v tomto týdnu hranici čtyř tisíc bodů , byla naposledy k vidění 28 . ledna 1994 .
Za tyto vysoké ceny se jistě najdou zájemci o prodej akcií , kteří tak dosáhnou vysokých zisků , které pak budou moci někde uplatnit .
Při hledání nových investičních příležitostí se mohou zaměřit i na pražskou burzu .
To je naděje pro náš malý kapitálový trh .
Široká nabídka , nízké ceny , pevná liberalizovaná měna .
Příbramský Žák měl odstoupivšího sponzora na svém dresu v přátelském utkání s Lok . Kladno přeškrtnutého
Kuka i Skuhravý rozhodli utkání
Praha -
Zahraniční fotbalové ligové soutěže pokračovaly o víkendu dalšími zápasy .
Mnichov -
Německá liga měla na programu po zimní přestávce zápasy 18 . kola , ve kterém se dařilo i českému fotbalistovi Pavlu Kukovi .
Ten totiž rozhodl brankou v 57 . minutě o nejtěsnějším vítězství Kaiserslauternu nad Leverkusenem 1 : 0 .
Domácí měli převahu , a tak jednobrankové vítězství neodpovídá vývoji na trávníku .
Kuka měl dvě šance již v prvním poločase , do dobrých střeleckých příležitostí se dostali i Kuntz a Kadlec .
Pro Bayern se ukazuje být posilou Bulhar Kostadinov , který přišel pro druhou polovinu soutěže ze španělské La Coruni .
Kostadinov otevřel skóre zápasu v Bochumi ve 39 . minutě a čtyři minuty po přestávce přidal druhý gól Mnichovských Helmer .
Bochum , která je na posledním místě tabulky , stihla již jen snížit v 72 . minutě gólem Herrmanna .
Londýn -
V Anglii bylo na programu 5 . kolo poháru , a proto se hrály jen dva zápasy 29 . kola .
Devátá Aston Villa vyhrála na hřišti osmého Sheffieldu zejména díky dvěma brankám Saunderse v první půli .
Po přestávce už jen snižoval domácí Bright .
Coventry si bez větších problémů poradilo s West Hamem , kterému v tabulce patří až dvacáté místo .
Barcelona -
V derby klubů z Katalánské metropole Barcelony se více dařilo slavnějšímu FC , který porazil Espaňol 3 : 0 .
Svěřencům trenéra Cruyffa se vydařil zejména úvod utkání .
Již ve 2 . minutě skóroval Stoičkov a i branky Beriguistaina a Sergiho padly v první půli .
Řím -
Ve 20 . kole italské ligy rozhodl Tomáš Skuhravý brankou ze 13 . minuty o důležitém vítězství Janova nad AS Řím , které jeho klub posunulo z pásma sestupu .
Překvapením je vysoká porážka obhájce titulu AC Milán na hřišti římského Lazia 4 : 0 .
Touto porážkou prakticky milánští přišli o šanci na obhajobu titulu , neboť na vedoucí Juventus ztrácejí 15 bodů .
Strůjcem vítězství byl útočník Signori , autor hattricku ve druhém poločase .
Juventus vyhrál nad Neapolí 1 : 0 a při porážce Parmy na hřišti v Cagliari zvýšil svůj náskok v čele tabulky na šest bodů .
Charlton navrhl dublinskou reprízu
Londýn -
Přátelské fotbalové utkání Irsko - Anglie , které muselo být minulou středu po 27 minutách hry přerušeno pro bitku diváků , se bude možná opakovat v Dublinu příští měsíc .
S tímto návrhem přišel jako první irský trenér Jack Charlton .
Zápas by se měl hrát buď za zavřenými dveřmi , nebo jen za přítomnosti irských fanoušků .
Valík stál s Christiem znovu na stupních vítězů
Vídeň -
Ve finálovém běhu na 60 metrů při mezistátním utkání ve Vídni zaklekli vedle sebe Angličan Lindford Christie , mistr světa a Evropy z letní stometrové trati , a český rekordman Jiří Valík z Olympu Praha .
V cíli nedošlo k žádnému překvapení , ale Valík uhájil za světovým sprinterem číslo jedna druhé místo se ztrátou dvanácti setin .
" S Christiem se těžko závodí , ale v roce 1990 jsem s ním stál na , bedně ' při halovém mistrovství Evropy v Glasgowě .
To se teď sice opakuje , ale byl bych raději , kdyby se to podařilo na jiných závodech .
Poslední dobou se nějak trápím a atletika mě asi přestává bavit , ale na souboj s Christiem jsem se těšil , " řekl po doběhu Valík .
Jeho černý přemožitel naznačil své plány : " Jako hlavní cíl sezóny mám obhajobu titulu mistra světa v létě , a proto zatím ani nejsem rozhodnutý , jestli budu startovat na halovém MS v Barceloně .
Vídeňský závod jsem si zvolil po startech na jižní polokouli jako test před nedělním dvojstartem v Lievinu .
Nejsem spokojen s časem , jen s vítězstvím .
" Včera už mohl být Christie spokojen s obojím - v Lievinu překonal časem 6.47 vlastní evropský halový rekord na 60 m o jedinou setinu .
Na trati 200 m se pak dokonce blýskl světovým halovým rekordem 20.25 , kterým trumfl dosavadní výkon Francouze Rose ( 20.36 ) .
Picassova medaile jako uznání českým filmovým archivářům
Český film Bílá nemoc , který v roce 1937 natočil režisér Hugo Haas podle světoznámé předlohy Karla Čapka , získal koncem ledna Picassovu medaili na mezinárodním festivalu archívních , restaurovaných a později objevených starých snímků v Paříži .
Čestnou diváckou cenu , kterou uděluje UNESCO , předá dnes řediteli pražského Národního filmového archívu Vladimíru Opělovi ministr kultury Pavel Tigrid .
Soutěž zorganizoval generální ředitel UNESCO Federico Mayor v rámci oslav 100 . výročí kinematografie , čapkovská adaptace se v konkurenci šestačtyřiceti titulů ze čtyřiceti zemí umístila jako druhá .
Dalšími reprezentanty české kinematografie byly snímky O místo na slunci Františka Vystrčila ( 1959 ) a Myšlenka hledající světlo Karla a Ireny Dodalových ( 1938 ) .
Podle nového tiskového mluvčího MK Františka Maliny znamená udělení Picassovy medaile mezinárodní uznání české filmové restaurátorské škole a Národnímu filmovému archívu , který je považován za jeden z nejvýznamnějších na světě .
De Klerk nechce jít proti Mandelovi
Stellenbosch -
Bývalý prezident JAR Frederik de Klerk včera vyloučil možnost politického spojenectví s dalšími konzervativními stranami proti Africkému národnímu kongresu ( ANC ) Nelsona Mandely .
Reagoval tak na výzvu poslance André Fouriera z pravého křídla NP k uzavření aliance mezi NP , zulskou Stranou svobody Inkatha a bělošskou separatistickou Svobodnou frontou k boji proti ANC .
Podle de Klerkových slov se vláda řízená ANC , v níž jsou také komunisté , posunula od socialistické politiky tvrdé linie a pod vlivem NP se zavázala k přísné fiskální kázni a odklonila se od znárodňování k privatizaci státních podniků .
Zredukovala také své sliby výstavby nových bytů a škol .
Týden před námi
Buzková : Sepětí s odbory se neosvědčilo
Z politické scény
Praha -
Za samozřejmou považuje účast odborářů na kandidátkách sociální demokracie místopředseda ČSSD Jaromír Kuča .
Informoval , že sociální demokracie vede jednání s řadou odborových svazů .
" Pochopitelně se probírá i otázka možné účasti odborářů na kandidátkách ČSSD , jelikož v minulých parlamentních volbách jsme byli stranou s největším počtem odborových předáků , " zdůraznil Kuča .
Místopředsedkyně Petra Buzková uvedla , že ČSSD svým programovým zaměřením patří mezi přirozené partnery odborů .
" Není ale v zájmu nás ani odborů , aby docházelo k úzkým politickým sepětím .
Ve většině evropských zemí se to neosvědčilo , " konstatovala .
" Byli bychom rádi , kdyby v této zemi existovaly politické , ale na politických stranách nezávislé odbory , " dodala Buzková .
Španělský sál je pod kontrolou
Praha -
Na severozápadním nároží Španělského sálu Pražského hradu se již od začátku století vyskytují praskliny .
I když je správci Hradu vždy opravují , po nějaké době se v těchto místech objevují znovu .
Ředitel Správy Pražského hradu Ivo Koukol k tomu sdělil , že ačkoli bezprostřední nebezpečí havárie nehrozí , Správa si dala v nedávné době vypracovat studii , která doporučuje způsob zajištění stability Španělského sálu .
Materiál právě prochází oponentním řízením .
Pravděpodobnou příčinou prasklin je nestabilní podloží , na kterém je tato část Hradu umístěna .
Druhou příčinou může být vlhké podloží Španělského sálu .
Dosud se však nepodařilo zjistit , zda je vlhkost způsobena podzemními prameny či únikem vody z vodovodů nebo z kanalizací .
Podle Koukola Správa Pražského hradu situaci nepřetržitě sleduje a vyhodnocuje .
Zdravotnický materiál , který do nemocnic v Čečensku přivezla česká nadace , byl největší humanitární pomocí od začátku konfliktu .
Na snímku operační sál v Kurčaloj
Krátce
Největší jihokorejská automobilka Hyundai oznámila , že v uplynulém roce více než zdvojnásobila své zisky díky plynulé výrobě nepostižené stávkami .
Čistý zisk se v loňském roce zvýšil na 172.15 miliónu dolarů .
Švédský automobilový koncern Saab dosáhl po velkých ztrátách v předchozích letech v loňském roce hrubého zisku 702 milióny švédských korun ( 144 miliónů DEM ) .
V loňském roce se prodalo 88700 vozů Saab , což je o 21 procent více než v roce 1993 .
Přísné tresty hrozí automobilovým " závodníkům " napříště v Rakousku .
Řidiči , který překročí povolenou rychlost v obci o 40 kilometrů a mimo obec o 50 kilometrů v hodině , může být podle této novely okamžitě zabaveno řidičské oprávnění .
Dopustí - li se motorista tohoto přestupku poprvé , bude mu řidičský průkaz odňat na dva týdny , v opakovaném případě už na šest týdnů .
Parlament rozhodl o změně zákona jednohlasně .
Inflace v OECD
Paříž -
Spotřebitelské ceny v členských zemích Organizace pro hospodářskou spolupráci a rozvoj loni s výjimkou Turecka vzrostly v průměru o 2.4 % , což je jejich nejnižší přírůstek od roku 1961 , tedy od doby kdy se v nich začala míra inflace měřit .
Statistika OECD Turecko nezahrnuje .
Jeho roční míra inflace loni dosáhla 125.5 % .
Krátce
Univerzální penzijní fond Everest a penzijní fond Certum dostaly od ministerstva financí povolení ke vzniku a činnosti k 20 . únoru .
Příjmy Maďarska z mezinárodního cestovního ruchu dosáhly loni 1.4 miliardy dolarů , což je o 21 procent více než v roce 1993 .
Výše čistého zisku činí 600 miliónů dolarů .
Zvýšení platu je pro šest z deseti Francouzů v současnosti absolutní prioritou .
Většina z nich je dokonce rozhodnuta vyjít na podporu svých mzdových požadavků do ulic .
Průmyslová produkce v Itálii po poklesu o 2.8 procenta v roce 1993 se za celý loňský rok zvýšila o 4.9 % .
Dramatický hospodářský pokles " zbytku " Jugoslávie ( Srbsko a Černá Hora ) se navzdory sankcím OSN v roce 1994 podařilo zastavit .
Průmyslový sektor zaznamenal vloni nárůst o 30 % , zemědělská výroba o 4 % .
Málo důkazů proti Švarcovi
Benešovský fotbalový klub si dosud nového hlavního sponzora nenašel
Praha -
Trestní spis podnikatele Miroslava Švarce neobsahuje dostatek důkazů prokazujících , že se skutečně dopustil dvou trestných činů ( zpronevěry a přípravy k poškozování věřitele ) , z nichž je obviněn .
LN to včera řekl Ladislav Souček , soudce Krajského soudu v Praze , který má případ na starosti .
Soudce Souček má za to , že Švarcův spis by měl být doplněn o další důkazy .
" Na základě toho , co máme , se nedalo rozhodnout , " řekl Souček .
Krajský soud v Praze proto 17 . února rozhodl , že spis odešle pražskému krajskému státnímu zástupci , který by měl rozhodnout o dalším osudu kauzy .
Krajský státní zástupce v Praze Ctirad Lassöman včera LN řekl , že Švarcův spis dosud neobdržel .
Dodal však , že se vší pravděpodobností žádosti Krajského soudu v Praze kauzu dále prošetřit nevyhoví .
" Nejspíš na rozhodnutí soudu podáme stížnost a Vrchní soud posoudí , zda postup byl v souladu se zákonem , " řekl Lassöman .
Trestní stíhání proti Švarcovi bylo zahájeno loni 30 . září .
Podnikatel poté strávil dva měsíce ve vazbě , aby neovlivňoval průběh šetření .
Podle obžaloby měl Švarc strhávat svým zaměstnancům částky za zdravotní a sociální pojištění , aniž je pak dále odváděl státu , což bylo jeho povinností .
Šlo bezmála o devět miliónů korun .
Později se údajně pokoušel převést část svého majetku na jinou firmu .
Tím by se mohl vyhnout vymáhání dlužné částky věřiteli .
Veškerý Švarcův majetek byl z rozhodnutí státního zástupce zajištěn .
" To je tragédie .
Nemůžu vydělat ani korunu , a tedy ani nic splatit , " řekl LN včera M . Švarc .
Proti zajištění majetku se odvolal .
Fotbalový klub Švarc Benešov v době , kdy byl jeho hlavní sponzor ve vazbě , klesl na poslední místo prvoligové tabulky .
Peníze přislíbili benešovští podnikatelé , ale rozhodující finance klub získal z prodeje útočníka Zákostelského do Liberce .
Mezi hráči , kteří z Benešova odešli , byl i obránce Víger , jenž vypověděl smlouvu pro neplnění podmínek ze strany klubu .
Sám Švarc už do fotbalu žádné peníze nedává , shání však - zatím bez úspěchu - jiného hlavního sponzora .
Hašek v Pittsburghu čaroval , ale nakonec třikrát inkasoval
New York -
Až branka Luka Robitailleho 21 sekund před koncem zápasu zámořské Národní hokejové ligy rozhodla o remíze 3 : 3 Pittsburghu s Buffalem .
Hosté , v jejichž brance znovu čaroval český gólman Dominik Hašek , vedli po dvou třetinách 3 : 0 , nicméně domácí nakonec dokázali ještě vyrovnat .
Robitaille zaznamenal v tomto utkání dvě branky , druhá z nich byla jeho 400 . gólem v kariéře .
Za hosty byl dvakrát úspěšný Craig Simpson , který v minulosti oblékal právě dres Tučňáků .
Buffalo nedokázalo v Pittsburghu vyhrát v sedmi utkáních za sebou .
Hašek , jenž v deseti zápasech letošního ročníku nedostal tři branky , musel vytahovat v posledních 20 minutách třikrát puk ze své branky .
Celkem kryl 32 střel domácích hokejistů .
V čele tabulky Severovýchodní divize vystřídali Pittsburgh hráči Quebeku , kteří vyhráli na Floridě 4 : 1 a dosáhli osmého vítězství v posledních devíti zápasech .
Dvě branky vítězů dal Owen Nolan .
Patrick Poulin zaznamenal dvě branky Chicaga v jejich vítězném střetnutí s Edmontonem a pomohl svému celku k postupu na první příčku tabulky Centrální divize .
Jestřábi porazili Edmonton ( 4 : 1 ) letos již potřetí a v posledních deseti vzájemných utkáních odešli pouze jednou poraženi .
Jedinou branku hostí zaznamenal obránce Bryan Marchment , bývalý hokejista Chicaga .
Klíčový hráč St . Louis Blues a jeho třetí nejlepší střelec v posledních dvou sezónách Craig Janney s největší pravděpodobností celek opustí .
Důvodem jsou přetrvávající snahy trenéra Mika Keenana jej " vytrejdovat " .
Janney už nedoprovázel Blues při jejich cestě z Winnipegu speciálem k utkání do Toronta .
Janney proto letěl normální linkou , a poté se z domova spojil se svým agentem Bobem Murrayem .
Keenan řekl , že pokud se mu jej nepovede prodat , nebude hrát .
Janney je totiž jediným hráčem Blues , který se odmítá přizpůsobit Keenanovým drastickým metodám .
Janney měl už jednou v St . Louis na kahánku , když byl nabídnut Vancouveru za Petra Nedvěda , jenomže v poslední chvíli Blues cukli a nabídli raději Jeffa Browna , Breta Hedicana a Nathana LaFayetta .
Sám Janney vyslovil přání odejít buďto do Hartfordu , Quebecu , New Jersey , New York Islanders , New York Rangers nebo Calgary .
Konkrétně se již vyjádřili Montreal Canadiens , když nabídli obránce Mathieu Schneidera .
Krátce
Nor Moen vyhrál nedělní podnik Interkontinentálního poháru ve skoku na lyžích v Iron Mountain ( USA ) výkony 110 a 118.5 m .
Třetí byl český závodník Dluhoš ( 111 a 119 m ) a čtvrtý Mikuláštík ( 109.5 a 116.5 m ) .
Stefan Edberg musel odříct svoji účast na tenisovém turnaji ve Stuttgartu .
Kvůli zánětu mandlí neobhájí své loňské vítězství .
Korbelovo dědictví stále tíží český fotbal
Minimum přestupů v zimní pauze
" Kluby nadměrně zatěžují předimenzované smlouvy , " tvrdí Vacek
Na českých fotbalových trzích vládla během zimní přestávky minimální přestupová aktivita .
Pokud kluby získaly některé hráče , pak většinou jen na hostování .
" Peněz ve fotbale prokazatelně ubývá , " konstatuje brněnský manažer Karel Kroupa .
" Všichni chtěli kopírovat trend a la Boris Korbel , kdy se do přestupů vrážely obrovské částky , a projevuje se to dodnes , " dodává manažer FC Boby Brno .
Jaroslav Vacek , zkušený obchodník a předseda správní rady STES , je ve svém mínění ještě adresnější : " Hospodaření klubů nadměrně zatěžují předimenzované smlouvy stávajících hráčů
Pokud například ve Slavii berou měsíčně až 250 tisíc korun , je to dlouhodobě neudržitelné ! "
Slavoj Prokopec , manažer Slovanu Liberec , dokonce považuje vysoké příjmy hráčů za fakt ohrožující další rozvoj kopané .
" Budí to nedůvěru u potenciálních obchodních partnerů , chcete - li sponzorů , které nutně potřebujeme . "
S ohledem na finanční náročnost přestupů proto kluby volí stále častěji cestu hostování nebo výměny hráčů .
" Tento trend se nastartoval již v loňské sezóně a ještě nějakou chvíli potrvá .
Na věčnost to však není , " říká Prokopec .
Přijatelné ceny za zapůjčení hráče ( do 300 tisíc korun ) představují ovšem jen relativní výhodu .
" Hostování je účelové , například když se zraní hráč a je třeba narychlo sehnat náhradu .
Neumožňuje však koncepční práci , " dodává liberecký manažer .
Jak dalece na to doplatí například Benešov , který sice pro jarní záchranářské práce získal na půlroční hostování několik posil , ovšem v případě udržení bude muset v létě shánět nové , se teprve ukáže .
Krátkodobá řešení v poslední době upřednostňuje i Sparta , když talentované mladíky opakovaně prodává , případně vyměňuje za starší hráče , jako naposledy kapitána reprezentační osmnáctky Vápeníka za jedenatřicetiletého gólmana Kostelníka ( více viz LN 6 . 2 . ) .
Jedinou přestupovou hvězdou , byť trochu falešnou , zůstal na českém poli liberecký Obajdin .
Ačkoliv ho klub do Eintrachtu Frankfurt zatím jen zapůjčil , vyinkasuje za půlroční hostování 250 tisíc marek .
" Dovolilo nám to prodloužit s Obajdinem o rok smlouvu , zároveň získat nového hráče ( Zákostelského - pozn . red . ) a ještě jsme vyrovnali některé pohledávky z konce roku , " pochvaluje si manažer Prokopec .
Dlouhodobě se však české kluby nepopulárním opatřením ve vztahu k hráčům nevyhnou .
" Pokud s tím nezačnou něco dělat , nynější smlouvy je zahubí .
Dávám jim maximálně dva roky , " prorokuje Jaroslav Vacek .
Řešení vidí jen jedno : po vypršení smluv musí kluby hráčům nabídnout horší podmínky než dosud a nepřistoupit na případné další dohady .
" Buď to hráč akceptuje , nebo půjde jinam .
Jelikož však peněz nemá nazbyt nikdo , za chvíli budou hráči rádi , když seženou smlouvu , " říká Vacek .
Za logické vyústění trendu považuje uvolnění napětí na trhu .
" Kluby si budou moci více vybírat , neboť volných hráčů bude stále více .
Pak se snad dostaneme na úroveň reálných cen .
Nadále sice zůstane tak patnáct fotbalistů , kteří si budou moci vybírat a po nichž každý rád sáhne , ale ostatní . . . "
Přehlídka evropského filmu se uskuteční koncem dubna
Na přelomu dubna a května proběhne v Praze - a letos poprvé i v Brně - druhý ročník přehlídky Dny evropského filmu .
Smyslem akce je seznámit diváky se současnou evropskou tvorbou , která má stále více potíží s distribucí v běžných kinech , uvádějících převážně produkci tuzemskou a americkou .
V pražském kině U hradeb ( od 21 . do 30 . dubna ) a v kinosále brněnského Bílého domu ( od 1 . do 6 . května ) bude uvedeno osmadvacet celovečerních děl .
V programu se objeví například film Smoking / No smoking francouzského režiséra A . Resnaise , snímek Milý deníčku italského režiséra N . Morettiho nebo Výkřik z kamene německého tvůrce W . Herzoga .
Naši tvorbu budou na přehlídce reprezentovat Švankmajerovo podobenství Lekce Faust , Hvižďovo historické drama Řád , Pevnost režisérky Drahomíry Vihanové a Jirešovo retro Helimadoe .
Za více práce méně peněz
Při řešení platových poměrů vědeckých pracovníků Akademie věd by se nemělo zapomenout na podobné postavení vědecko - pedagogických pracovníků vysokých škol ( Přišel , viděl - a odešel , LN 10 . 2 . ) .
Speciálně na lékařských fakultách trvá již několikátý rok absurdní situace : moji kolegové , kmenoví " školští " zaměstnanci , kteří vědecky pracují a současně poskytují špičkové zdravotnické služby , jsou nejen limitováni stejnou " šachovnicí " , ale mají systémově nižší limit osobního ohodnocení ( to může činit v resortu školství v průměru jen 5 % mzdových nákladů proti 25 % ve zdravotnictví ! ) .
Navíc nedostanou odměnu za práci přesčas ( v rámci pohotovostní služby ) , kterou fakticky vykonávají stejně jako jejich " zdravotničtí " kolegové , a to jen proto , že nemají u nemocnice celý úvazek .
V Polsku dosud nerozhodnuto
Polská krize se neúnosně protahuje .
Prezident Lech Walesa odjel v noci ze soboty na neděli na týdenní oficiální návštěvu několika států Jižní Ameriky , aniž by se před odletem dokázal dohodnout s designovaným premiérem Józefem Oleksym o složení vlády .
Prodlužující se mezivládí škodí nejvíc současné vládní koalici .
Nahrává parlamentní i mimoparlamentní opozici , která tlačí na vypsání předčasných voleb , od nichž si slibuje posílení svých pozic .
Partie mezi prezidentem a současnou vládní koalicí není tedy ještě u konce .
Někteří pozorovatelé nevylučují , že první březnový týden přinese ostrou konfrontaci mezi koalicí a prezidentem .
Minulý týden hovořil předák koaličního Svazu demokratické levice ( SDL ) Alexandr Kwašniewski o třech možných scénářích vývoje v Polsku v nejbližších týdnech .
Podle prvního se designovanému premiérovi opravdu podaří sestavit vládu .
Druhý scénář vychází z toho , že dvě strany současné vládní koalice , tj . SDL a Polská lidová strana ( PLS ) , se nedohodnou na sestavení vlády , že se nynější parlament sám dobrovolně rozpustí a budou vypsány předčasné volby .
Třetí scénář předvídá , že designovaný premiér vládu sestaví , parlament ji potřebnou většinou schválí , ale prezident ji pod nejrůznějšími záminkami nebude chtít uznat a jmenovat .
Parlament pak na podnět SDL podnikne kroky proti prezidentovi a bude žádat , aby se ze svého chování odpovídal před Nejvyšším státním soudem .
Po nedělním sjezdu Polské lidové strany - slavila sto let svého trvání - se jako nejpravděpodobnější ukazuje být scénář třetí .
Lidová strana totiž odmítla možnost vypsání předčasných voleb , s níž zřejmě koketoval i odstupující lidovecký premiér Waldemar Pawlak , a vyslovila se pro zachování koalice s SDL .
To posílilo pozici designovaného premiéra , který zřejmě nebyl do té chvíle zcela přesvědčen o věrnosti koaličního partnera , a počínal si proto při své misi značně opatrně .
Tak opatrně , že si už vysloužil určitou kritiku nejen ze strany koalice , ale i části opozice ( článek " Škodlivá míra vstřícnosti " v Gazetě Wyborczej ze 14 . 2 . ) , která Oleksymu zejména vytýkala , že dělá příliš velké ústupky L . Walesovi .
Kritici měli na mysli zejména Oleksyho snahu předem se dohodnout s prezidentem o obsazení tří tzv . prezidentských ministerských resortů - národní obrany , vnitra , zahraničních věcí - k nimž má prezident právo podle tzv . malé ústavy se vyslovit .
Oleksy se zatím dokázal s prezidentem dohodnout jen na obsazení vnitra , v jehož čele by měl zůstat dosavadní ministr Milczanowski .
U dvou dalších resortů zatím trvá každá strana na svém kandidátovi .
Konflikt , k němuž pravděpodobně dojde v prvním březnovém týdnu , se bude týkat právě interpretace některých článků ústavy o prezidentových pravomocích při sestavování vlády .
Koalice , která má v parlamentě většinu , dá na zasedání parlamentu příští týden podnět k tzv . konstruktivnímu hlasování o důvěře vládě .
To se od obyčejného hlasování o důvěře vládě liší tím , že se současně hlasuje i o novém premiérovi , kterého koalice navrhne .
Získá - li pak designovaný premiér potřebnou většinu a sestaví - li vládu , role prezidenta je pak spíše symbolická , neboť vládu jen potvrzuje a přijímá od ní přísahu .
Vztahuje se to i na tři zmíněné prezidentské resorty , neboť podle koaliční interpretace ústavy má prezident sice právo vyjádřit se k navrhovaným šéfům zmíněných resortů , ale premiér není povinen se případným prezidentovým negativním názorem řídit .
Prezidentská kancelář dosud prosazovala odlišný výklad příslušných článků ústavy .
Podle Lecha Falandysze , který byl do minulého pátku hlavním prezidentovým právním poradcem , nebude - li prezident souhlasit se šéfy tří prezidentských resortů , pak neschválí vládu , i kdyby získala v parlamentě potřebnou většinu .
Není jasné , zda prezident bude obhajovat tuto interpretaci ústavy i dnes .
Lech Falandysz podal demisi , kterou oficiálně zdůvodnil nesouhlasem se stylem práce šéfa prezidentské kanceláře Mieczyslawa Wachowského .
Někteří pozorovatelé vysvětlují na první pohled překvapivou Falandyszovu demisi jako přiznání krachu jeho politiky směřující k rozbití současné vládní koalice .
Mexičtí indiáni uvedli své podmínky
Mexiko -
Indiánští povstalci z jihomexického státu Chiapas v neděli odmítli jednání s vládou , dokud vládní jednotky neopustí území , které obsadily během ofenzívy proti nim .
V komuniké pohrozili , že pokud armáda z těchto oblastí neodejde , zahájí rozsáhlé tažení proti vládě .
Vláda zatím na komuniké Zapatovské fronty pro národní osvobození ( EZLN ) nereagovala .
Komuniké bylo vydáno poté , co byl San Cristóbal de Las Casas dějištěm srážek mezi stoupenci a odpůrci místního biskupa Samuela Ruize , který se pokouší o zprostředkování mezi vládou a EZLN a kterého jeho odpůrci obviňují ze spojení s povstalci .
Zmizely nebezpečné náboje
Praha -
Roztržení hlavně mohou způsobit náboje , které se minulý týden v noci ze středy na čtvrtek ztratily z areálu pobočky Strojírenského zkušebního ústavu v Praze 3 .
Podle mluvčího pražské policie jsou nábojnice niklované , 6 cm dlouhé , zabalené v igelitových sáčcích a bílých papírových krabičkách s označením " zkušební střelivo ráže 7 x 64 " .
Kriminalisté žádají všechny , kdo se o nich cokoli dozvědí , aby to oznámili na linku 158 .
Klaus o spolupráci visegrádských zemí
Praha -
Pro spolupráci tzv . visegrádských zemí při vyjadřování názorů na budoucí uspořádání EU se včera vyslovil český premiér Václav Klaus .
" Jestliže by stálo za to v něčem spolupracovat , tak je to jedině ve věci vyjadřování názorů na včerejší pojetí smyslu a logiku vztahů v EU , vůči mechanismu fungování EU , vůči ideologii , která tam převládá , " řekl Klaus v rozhovoru pro české a maďarské novináře před nadcházející návštěvou maďarského premiéra Gyuly Horna v ČR .
Klaus odmítl vytvoření kolektivní organizace středoevropských a východoevropských států , která by za ně jednala o vstupu do EU .
Současně však poukázal na význam bilaterálních vztahů a kontaktů .
" Mám pocit , že v názorech na tyto věci má pravicová vláda v ČR dost odlišné názory než levicová vláda v Maďarsku , " řekl Klaus .
Dopis s výhradami k zákonu o občanství
Praha -
S žádostí o podporu při úsilí o změnu zákona o občanství ČR se na veřejnost , politické a ústavní činitele a mezinárodní instituce obrací otevřeným dopisem společná iniciativa několika institucí a jednotlivců .
Dopis vznikl z iniciativy Českého helsinského výboru , Demokratického svazu Romů , Helsinského občanského shromáždění a dalších občanských iniciativ .
" Upozorňovali jsme mnohokrát na závažný důsledek rozdělení republiky pro ty občany bývalé ČSFR , kteří po rozdělení federálního státu nezískali občanství země , v níž žijí , nebo byli proti své vůli zbaveni občanství země , jejímiž občany byli před rozdělením , " píší aktivisté v dopise .
V obou případech byla podle jejich názoru závažně porušena lidská a občanská práva a důsledky toho jsou v mnoha případech tragické .
Projevují se v menší šanci na pracovní zařazení i při získávání sociálního a zdravotního pojištění .
" Zároveň byli tito lidé tím , že nemohou volit , vyloučeni z občanského a politického života v naší zemi , " zdůrazňuje otevřený dopis .
Britská pěchota přistála na Šumavě
Český Krumlov -
Společné cvičení Královské námořní pěchoty Velké Británie a české brigády rychlého nasazení dospělo včera k jednomu z vrcholů - skupinovým výsadkům z 250 metrů .
Češi používali při seskocích z dopravního letounu C - 130 Hercules britské padáky , Britové naopak vyzkoušeli vlastnosti vrtulníku Mi - 17 a výstroj českých výsadkářů .
" Měl jsem trochu nahnáno , " řekl LN po dopadu vojín Martin Šnobl .
" Byl to teprve můj šestý seskok a navíc mi padák zabalil někdo z Britů .
Nejraději si ho připravuji sám .
Když se mi pak otevřel , vykřikl jsem stejně jako kluci nadšením .
Na použití záložního padáku není v tak malé výšce mnoho času . "
I na to však došlo , když jednomu z Britů selhal hlavní padák .
Zareagoval jako profesionál - záložní padák se otevřel 80 metrů nad zemí .
Německé železnice ušetřily
Hamburk -
Německé železnice , společnost Deutsche Bahn AG , vloni podle nedělního listu " Welt am Sonntag " ušetřily na zakázkách asi 20 procent celkových nákladů .
Týká se to především výdajů za nákup lokomotiv , automatů na jízdenky apod .
Rozdíl mezi cenově nejvýhodnější nabídkou a skutečně kontrahovanou částkou dosáhl v průměru 24 procent .
James Buchanan se narodil 3 . října 1919 ve státě Tennessee .
Tento Američan je jedním z nejvýznamnějších ekonomů současnosti .
Nobelovu cenu za ekonomii obdržel v roce 1986 .
Ekonomickou teorii rozšířil mnoha způsoby .
Prvním jeho příspěvkem do tzv . teorie veřejné volby , který je pravděpodobně mimo akademický svět nejznámější , je rozšíření a užití tradiční ekonomické mikroteorie na zkoumání politického systému , státní správy a zájmových organizací .
Hlavním cílem rozšíření ekonomické teorie na tyto oblasti , tradičně zkoumané jinými společenskými vědami , byl záměr analyzovat , jak skutečně fungují různé složky politického systému .
( Na rozdíl od normativní teorie popisující , jak by fungovat měly . )
Stejní jednotlivci , kteří jako členové domácností a firem jednají hlavně ve svém vlastním zájmu a snaží se zvyšovat svůj užitek nebo zisky , jsou zároveň členy politického systému a nelze spoléhat na to , že by právě zde tito lidé jednali ve službách zájmu obecného .
PŘÍSLUŠNÍCI OPOZIČNÍ Národní gardy ( na snímku ) obsadili sídlo tajné gruzínské policie a osvobodili několik vězňů .
( Zpravodajství z Gruzie na 4 . str . )
Telefoto ČSTK / AP
Dají na reklamu
PRAHA -
Reklama ovlivňuje rozhodování při nákupu u téměř šedesáti procent Pražanů .
Vyplývá to z průzkumu veřejného mínění , ve kterém se na přelomu října a listopadu dotázala agentura Amasia ve spolupráci s Institutem pro výzkum veřejného mínění reprezentativního souboru Pražanů na jejich vztah k reklamě .
Chvála Bohu
( bar ) -
Vánoce jsou svátky klidu , nezkoušejte naši třídu , psali jsme jako školáci pár dní před zimními prázdninami na tabuli .
A většinou nám to taky vyšlo .
Vzpomněl jsem si na to pořekadlo , když jsem po letošních svátcích narození Krista pročítal policejní statistiky " trestné činnosti " .
V Praze například došlo za tyto dny " jen " k 126 případům krádeží vloupáním ( celková škoda - 3951000 korun ) a v policejní cele skončil jen jeden pachatel .
V dopravních nehodách , kterých řidiči zavinili 170 , nepřišel chválabohu nikdo o život .
Ale méně násilností než v jiných dnech roku řešili také policisté v ostatních krajích republiky , včetně kraje Severočeského , kde je kriminalita tradičně vysoká .
Tam napadlo lidi vloupat se o vánocích k někomu jinému pouze 137 krát .
Možná se některým budou tato čísla zdát přesto závratná , ale pro kriminalisty , kteří se už dva roky potýkají s prudkým nárůstem loupeží a vražd na našem " zezápadněném " území a také s katastrofálním nedostatkem příslušníků policejních sborů , byly letošní svátky vánoční přece jen relativně klidné a mírné .
A tím samozřejmě i pro nás , alespoň podle statistik .
Chvála Bohu .
PRVNÍ POLOLETÍ SOUKROMÉHO GYMNÁZIA
První vánoce BRNO ( mlp ) -
První vánoce oslavili studenti a učitelé na lužáneckém soukromém gymnáziu v Brně .
První školní rok se sice ještě nepřehoupl ani do druhého pololetí , majitel a ředitel školy Petr Holeček se musí na prahu nového kalendářního roku zabývat i budoucností zdánlivě vzdálenou .
Když jsme spolu hovořili v září , zmínil jste se o problému s nedostatečnými vyučovacími prostory .
" Řešení tohoto problému samozřejmě neodkládáme , v úvahu připadá několik variant , ale bylo by předčasné kteroukoli z nich považovat za definitivní .
Každopádně příští rok otevřeme tři až čtyři třídy prvního ročníku , bohužel za školné zvýšené o sto korun za měsíc . "
Vaše gymnázium se od ostatních středních škol výrazně liší v proporcích týdenního rozvrhu hodin , v obsahu i vyučovacích formách jednotlivých předmětů .
Jak se žáci s těmito " zvláštnostmi " vyrovnávají ?
" Využívat , a přitom nezneužívat nabízený prostor svobody je pro naše studenty samozřejmě obtížné .
Určitých negativních návyků ze základních škol nejsou schopni zbavit se ze dne na den .
Pomáháme jim v tom , jak nejlépe umíme .
Vydáváme pro studenty časopis , zveme sem na besedy pozoruhodné a zdánlivě nedostupné osobnosti ( na podzim zde byl Zdeněk Svěrák ) .
Poslední předvánoční den byl prakticky zcela v režii studentů , a nedopadlo to špatně . "
NA NÁVŠTĚVĚ V DĚTSKÉM DOMOVĚ V ROVEČNÉM
" V létě si koupíme psa ! "
Cestou z Brna směrem na Kunštát jsme hovořili o lidech , zkušenostech a politice skoro tak , jak to popisuje ( anebo přímo předepisuje ? ) v jedné své básni Ludvík Kundera .
Doprovázel jsem manžele Riedelovy z rakouského Institutu pro humanitární a sociální evropskou spolupráci při jejich návštěvě v domově mládeže v Rovečném na Českomoravské vysočině , při které předali dárky dětem .
Takže na místě by byly , když už verše , tak asi nejspíše tyhle ze slavné básně Ludvíka Aškenazyho Křik : " Člověk se narodí , a hned / křičí .
/ . . . / Jsem tu dobře ?
/ Narodil jsem se u dobrých lidí ?
/ Ve slušném století ?
/ Nevedu náhodou válku ?
/ Je tady zrušeno otroctví ?
/ Mám správnou barvu / kůže ?
/ Vhodný původ ?
/ . . . / Tak děkuju . "
Rovečné je malebná obec kousek od Vírské přehrady , typická pro tenhle kout Vysočiny .
Uprostřed pošta , hostinec , škola , o kousek výš kostel .
Jenže školu už před třiceti lety adaptovali na domov mládeže .
Bývaly zde umisťovány děti odebrané rodičům , kteří nechtěli nebo nemohli plnit své povinnosti .
" Kdykoli se v okolí něco ztratilo , vždycky za to mohly děti z domova , " říká paní Miluše Řehůřková , s jejímž nástupem na místo ředitelky domova v srpnu 1990 nastalo něco jako jeho nová éra .
Procházíme jednotlivými místnostmi .
V současné době tu bydlí dvacítka chlapců a děvčat ve věku od sedmi do osmnácti let .
Jak to zde asi vypadalo , když v domově žilo čtyřicet dětí ?
Dozvídáme se , že režim v domově byl spíše kasárenský , především z obavy před dětskou trestnou činností . . .
Ale chybělo například hřiště i jakékoli sportovní vybavení .
Dnes mohou obyvatelé domova chodit ven , dokonce i do sousedních obcí , mohou navštěvovat své kamarády z vesnice a dokonce si i pozvat kamarády k sobě .
K sobě " domů " , nebo , už bez uvozovek - domů ?
Problémy tato změna nepřinesla .
Z rozhovoru se ovšem návštěva o nejhlubších pocitech dětí mnoho nedozvídá .
Připadaly mi prostě jako každé jiné děti .
A jedna dívka z osmé třídy se s rakouskými hosty dokonce domluvila docela dobře německy .
Pár dní před naším příjezdem přibylo v domově video , a to je nyní nejoblíbenější hračka .
Na obrazovce řádí hrdinové kreslené grotesky a " tety " pořád odpovídají na nějaké dětské otázky .
Ve všech místnostech vidíme nový nábytek .
Na chodbě na nás ze skleněných " doupat " koukají křečci a dokonce i bílý králík ( ten prý je ze všech zvířátek nejneukázněnější ) .
" Když tady byl první křeček , měli jsme o něj strach , aby mu děti samou láskou neublížily , nosily ho dokonce tajně v kapsách do školy , " dozvídáme se .
A potom odvážný záměr : " V létě si chceme pořídit psa ! "
Za bývalého režimu se prosazovala tendence děti od jejich původního prostředí co nejvíce izolovat - žádné návštěvy , umístění v co nejvzdálenějším domově .
Dnes je tomu naopak .
" Snažíme se vztahy k rodině pokud možno upevňovat ;
i když jsou poměry opravdu někdy k pláči , přece jenom je to jejich rodina .
I letos , jako už loni , tráví všechny děti Štědrý den doma . "
( Anebo " doma " ? . . . )
Právě čas vánoční je dobou , kdy si i my , lidé příliš úspěšní anebo aspoň příliš zaměstnaní , také vzpomeneme na své bližní , které jejich lidská situace tak či onak , více nebo méně znevýhodňuje .
Každá pomoc a pozornost v poměrně odlehlém domově , jako je ten v Rovečném , je vítaná .
FRANTIŠEK SCHILDBERGER
DEMONSTRACE ?
Jen s povolením
PHNOMPENH -
Demonstrace v Kambodži musí mít napříště oficiální povolení .
Rozhodl o tom včera kambodžský parlament .
Zákon byl přijat dva dny před návratem vedoucích představitelů svrženého režimu Rudých Khmerů .
Při nedávných demonstracích přišli o život tři Kambodžané a 26 dalších bylo zraněno .
Nynější mimořádné zasedání parlamentu by také mělo zrušit ústavní článek , který stanoví , že Lidová revoluční strana Kambodže je jedinou vedoucí silou společnosti .
Do kambodžské vlády byly ve čtvrtek jmenovány dvě děti předsedy Nejvyšší národní rady Norodoma Sihanuka : princ Norodom Chakraphong se stal poradcem premiéra Hun Sena a princezna Bopha Devi bude náměstkyní ministra informací a kultury .
SVOBODA PRO OPOZIČNÍ PŘEDSTAVITELE
TBILISI / MOSKVA -
Za pokračujících bojů v centru gruzínského hlavního města včera povstalecké oddíly osvobodily z vězení osm opozičních představitelů , když obsadily sídlo bývalého gruzínského KGB .
Mezi osvobozenými byl hlavní politický oponent prezidenta Zviada Gamsachurdii Georgij Čanturija , jenž okamžitě vyhlásil , že bude pokračovat v boji proti " diktátorskému režimu " .
Vyslovil se nicméně pro pokojnou cestu vyřešení politické krize v zemi .
Z budovy , která se ocitla v plamenech , byli osvobozeni také další přední opoziční činitelé Georgij Chaindrava a Džaba Ioseliani .
Boje mezi zastánci a odpůrci prezidenta Gamsachurdii , jež po čtvrtečním relativním uklidnění vzplály s novou intenzitou v noci na pátek , si vyžádaly další čtyři lidské životy .
Od neděle tedy padlo za oběť bojům 46 osob .
Na 300 lidí utrpělo zranění .
Opoziční oddíly kontrolují celý střed města kolem komplexu vládních budov , kde se v podzemním bunkru včera nadále skrýval Gamsachurdia .
Podle zpráv z Tbilisi v důsledku bojů hořelo mnoho domů na ústřední Rustaveliho třídě .
Ve městě se včera konaly oddělené demonstrace obou znepřátelených táborů .
SITUACE :
Do střední Evropy se rozšíří od západu tlaková výše .
RALLYE PAŘÍŽ - K . MĚSTO
Dva mrtví !
Druhá etapa Rallye Paříž - Kapské Město ze Sirte do Sabahu ( 421 km ) v Lybii si vyžádala dva lidské životy .
Dva mechanici francouzského jezdce J . L . Schlessera byli usmrceni při explozi doprovodného vozu v cíli etapy v Sabahu .
Po dvou etapách je v čele klasifikace automobilů Servia ( Šp . - Lada ) s náskokem 2 : 15 min . před Sabym ( Fr . - Micubiši ) a 9 : 04 min . před Šinozukou ( Jap . - Micubiši ) .
Etapu vyhrál Švéd Waldegaard na Citroenu .
V motocyklech vede Ital de Petri ( Yamaha - vyhrál i etapu ) , o kamionech agenturní zprávy opět nehovoří .
Hokej
Kolik jste vyhráli ?
V 51 . týdnu Sazky je v prvním pořadí 7 výher po 49604 Kčs , ve druhém 122 výher po 2849 Kčs , ve třetím 1380 výher po 335 Kčs .
V 51 . týdnu Sportky je v I . tahu v prvním pořadí jedna výhra 2402618 Kčs , ve druhém jsou čtyři výhry po 400474 Kčs , ve třetím 160 výher po 15067 Kčs , ve čtvrtém 9151 výher po 450 Kčs , v pátém 176912 výher po 31 Kčs .
Ve II . tahu je v prvním pořadí jedna výhra 2402618 Kčs , ve druhém je jedna výhra 1601831 Kčs , ve třetím je 155 výher po 15544 Kčs , ve čtvrtém 11715 výher po 353 Kčs , v pátém 151897 výher po 36 Kčs .
V 51 . týdnu olympijské sázky 5 ze 40 je v prvním pořadí jedna výhra 531641 Kčs , ve druhém je 8 výher po 39909 Kčs , ve třetím 307 výher po 1759 Kčs , ve čtvrtém 8971 výher po 82 Kčs .
Lyžování
Na nočních závodech ve Fischenu ( 7.2 km ) doběhl Nyč druhý 17 : 46.2 a Benc třetí 17 : 46.7 , zvítězil Ital Runggaldir 17 : 44.1 .
Kopaná
Na halovém turnaji ve Štýrském Hradci vyhrál Inter Bratislava nad místním LUV Št . Hradec 3 : 2 a podlehl DSV Alpine 1 : 3 a Flavii Solva 1 : 2 .
GEORGE BUSH :
Klíče k Asii
WASHINGTON -
Americký prezident George Bush odletěl včera na 12 denní cestu do Austrálie a Asie , která má podle jeho slov před odletem klíčový význam pro ekonomické povznesení USA .
" Nejvyšší prioritou na této cestě jsou pracovní místa , " zdůraznil prezident .
Jednou z metod , jak překonat ekonomické potíže USA , je otevřít zahraniční trhy .
" Každá další miliarda dolarů vývozu otevírá nových 20000 pracovních míst , " řekl Bush , kterého na této cestě doprovází 21 nejvyšších představitelů nejmocnějších amerických podniků , kteří budou mít příležitost jednat o obchodní spolupráci .
Prezident zdůraznil , že bude prosazovat otevření asijských trhů pro americké zboží , protože " svobodný trh je dvousměrná ulice " a americké zboží musí mít na trhy konkurentů stejně volný přístup , jako má zahraniční zboží na trh USA .
První Bushovou zastávkou je sice Austrálie , ale největší pozornost je upřena na návštěvy Japonska a jižní Koreje , s nimiž mají USA největší obchodní problémy .
VELITEL GRUZÍNSKÉ POVSTALECKÉ Národní fronty Tengiz Kitovani osobně hlídá jednu z tbiliských ulic při bojích mezi stoupenci prezidenta Zviada Gamsachurdii a ozbrojenou opozicí .
Telefoto ČSTK / AP
Většina odborářských zotavoven v Beskydech je plně obsazena .
Poslední dny roku 1991 a první hodiny roku příštího v nich stráví nejen naši občané , ale také turisté z Polska a Německa .
Na návštěvu Ukrajiny má v lednu odcestovat delegace vlády České republiky .
Pozvání k cestě obdržela od ukrajinské vlády a její - zatím pouze přibližný - termín pobytu je 9 . až 12 . leden .
Vydražený hotel Bohemia v Chrudimi otevřela po čtyřměsíční rekonstrukci stejnojmenná společnost s r . o .
První zatěžkávací zkouškou bude silvestrovský večer .
Celá restaurační kapacita 130 míst již byla prodána , z poloviny turistům z Itálie , Německa a Polska .
Novoroční koncert tenoristy Petra Dvorského spojený se založením jeho Nadace Harmony se uskuteční 2 . ledna 1992 v Koncertní síni Slovenské filharmonie v Bratislavě .
Výtěžek z koncertu , na němž zaznějí díla P . Bajana - T . Salvy . C . Francka , P . Ebena , M . Kroupy a H . Shütze bude odevzdán na konto nově vzniklé Nadace .
Mši s děkovnou adorací na závěr občanského roku bude dnes odpoledne sloužit arcibiskup pražský a primas český M . Vlk v katedrále sv . Víta na Pražském hradě .
U příležitosti slavnosti Matky Boží Panny Marie bude mít tamtéž bohoslužbu na Nový rok ráno .
Městské lesy
OPAVA ( mot ) -
EDUARD ŠEVARDNADZE
Poslední Sovět . . .
Na dotaz , zda se nyní , když už neexistuje SSSR , považuje za Rusa , Gruzínce , nebo někoho jiného , bývalý sovětský ministr zahraničí řekl : " Asi zůstanu posledním Sovětem , ale nedovedu si zvyknout .
Nedokážu jet , dejme tomu , do Uzbekistánu a cítit se jako v cizině .
Otázka občanství je mimořádně vážná a komplikovaná .
Ti , co podepsali dohody v Alma - Atě , si podle mého názoru ještě neuvědomili , jaké vosí hnízdo odkryli . "
Nejvíc mne na tom všem mrzí , že mě Gorbačov a ostatní nechtěli vyslechnout , když jsem před rokem podal demisi a varoval před nebezpečím diktatury a pokusu o puč , řekl poslední sovětský ministr zahraničí Eduard Ševardnadze v interview , které včera otiskl italský deník Corriere della Sera .
NESOUHLASÍM SE ZÁPOTOCKÝM
Opereta v opeře
Těsně před vánocemi ( 20 . 12 . ) přilétl do Prahy pravý vídeňský Netopýr - vlastně Straussův Die Fledermaus .
Ve Smetanově divadle ho uvítali jak jeho významní krajané ( kancléř Vranitzky , starosta Zilk atd . ) , tak i naši hodnostáři ( např . ministr Langoš ) .
Jen těch řadových diváků ( asi hlavně domácích ) pochybělo - nejvíc v přízemí .
Významnou událost umožnili mnozí sponzoři z Rakouska ( včetně nechvalně proslulého Warimpexu ) , z domácích se přidaly filiální Casinos Czechoslovakia .
Režíroval iniciátor celé akce , P . Lauschner , který přesadil děj z Vídně do Prahy 1890 , aby mj . podtrhl někdejší kulturní blízkost rakouské metropole a české provincie ( kromě fotografií staré Prahy , promítaných při předehře , se objevilo několik místních narážek a občasné " ježíšmarjá " v jinak německy mluvené próze ) .
Jevištní podobu inscenace evidentně určoval hlavní cíl - natočení záznamu pro rakouskou televizi .
V . Nývlt navrhl studiově realistickou dekoraci , J . Jelínek elegantní a bohaté kostýmy , balet ( choreografovaný Z . Prokšem ) se snažil vyvolat ve 2 . dějství atmosféru velkého plesu .
Všechno bylo " jako živé a doopravdy " ( i to šampaňské ) , šarm a vtip zajiskřily jen zřídka a jejich provenience byla výrazně starooperetní .
Ačkoli bylo prakticky celé premiérové obsazení vídeňské provenience , představitelky ženských postav se zpočátku " hledaly " - teprve postupně se S . Markovichová ( Rosalinda ) a M . Cerno ( Adéla ) rozezpívaly ke skutečně brilantním výkonům .
Naopak mužská část přinesla vesměs působivou typologii postav i stabilní výkony .
Vskutku dobrý byl J . Best ( Gabriel ) , od prvního momentu upoutal pružný a lyrický intrikán J . Luftensteiner ( dr . Falke ) , stejně jako bonvivantský K . Ofczarek ( Frank ) i lidový komik F . Dvorak ( Frosch ) ;
H . Pecoraro vkusně parodoval manýry tenorů ( Alfréd ) .
Z domácích sólistů do souboru organicky zapadli A . Hampel ( Dr . Blind ) , N . Marčenko ( Ivan ) a zřejmě také tuzemská E . Vicianová ( Ida ) .
Negativním prvkem bylo obsazení původní " kalhotkové role " Orlofského údajným countertenorem ( A . Raunig má nepříjemný témbr i zřetelný rejstříkový zlom ;
dosti slabý byl také herecky ) ;
ztracenou dráždivost travestie nenahradil ani normální lyrický tenor , ani nabízející se parodie .
O vídeňský lesk a pružnost usiloval orchestr , vedený I . Paříkem , rozehrával se ovšem postupně a souhra s jevištěm ( sóla i sbor ) nebyla vždy ideální .
Smím - li parafrázovat výrok A . Zápotockého ( motto v programu ) , " . . . mně se ta opereta " nelíbila , " soudruzi " a pochybuji , zda " . . . dělníci , kteří sem budou chodit " na druhý den zvýší " svůj výkon o půl procenta " .
Jistěže " lidé se potřebují smát a bavit " ( stále Zápotocký ) , mně se to bohužel dařilo jen při sledování hráče na malý buben a celestu ;
naopak z jeviště šla často nuda .
JAN DEHNER
CO LIBERÁL NETOLERUJE
( LN č . 291 )
Hodlám se zúčastnit kupónové privatizace a sleduji v dostupných pramenech stav jednotlivých podniků .
Jak ministr Ježek sám uvádí , efektivnější podniky jsou spíše v Čechách než na Slovensku , a proto budou občané , Češi i Slováci , pravděpodobně v převážné většině kupovat akcie českých podniků .
O této skutečnosti se také na Slovensku všeobecně hojně hovoří .
Po přečtení rozhovoru v LN jsem zjistil , že pan ministr Ježek žije v zajetí představy unitárního Československa .
Bohužel , realita je jiná .
Jsme dvě republiky , každá má svou vládu , svůj vlastní rozpočet a také svůj majetek a své občany .
Pan ministr konstatuje , že většina slovenských politiků myslí pouze na prospěch Slovenska .
Vyzývám ho proto jako ministra české vlády , aby neumožnil koncepcí kupónové privatizace převést český majetek do Slovenské republiky a tím ochudit občany České republiky .
Tato skutečnost nemá nic společného s otázkou , zda se stát ČSFR rozdělí či nikoliv .
Z dopisu V . DANKA , Praha
Zvířecí
V Kritice slov Karla Čapka je jedna kapitola , kterou by si podle mého měli přečíst zejména předsedové našich politických stran , členové našich tří vlád a zastupitelských sborů .
Jmenuje se " Zvířecí " a ač byla napsána před 70 . lety , je víc než aktuální i dnes .
" Jenom dvě věci se nazývají " zvířecí " ;
chtíče a nacionalismus .
Zvířecí chtíče se vyskytují jen u lidí ;
zvířecí nacionalismus rovněž .
Nikdy kocour nezavraždí kočku , aby na ní ukojil své zvířecí chtíče ;
chová - li se časem jaksi násilně , činí to v mlčenlivé dohodě s číčou .
Nenávidí - li pes kočku , nedělá to ze zvířecího nacionalismu ;
jeho důvody jsou různé a patří mezi ně zejména člověk .
Jinak se to má s nacionalismem ;
nacionalismus je tím nejpřirozenějším ventilem lidské bojovnosti .
Mohou být jiné ventily ;
může třeba Praha 1 nenávidět Prahu 2 a jít jí o posvícení nařezat ;
může celibátní církev nenávidět ženatou církev a táhnout , aby jí podřezala krky , jako to činili mohamedáni křesťanům a vice versa ;
může být občanská válka kvůli Slávii a Spartě , jak toho máme pěkný příklad v byzantských dějinách .
A nahrazuje - li se nyní nacionální boj třídním bojem , není v tom ani zrnéčko zlepšení ;
jen ventil se mění , kdežto stará lidská ( nikoliv zvířecí , ani trochu zvířecí ) nenávist nejen zůstává , nýbrž roste .
Snad se uzavře konečně národnostní mír , ale jen proto , aby se mohlo zápasit třídně ;
snad se potom zase udělá třídní mír , aby se mohlo vraždit a nenávidět v nějakém jiném jménu .
Je zbytečné potírat nacionalismus , nepotíráte - li především ducha nenávisti .
Je zbytečné potírat krajní socialismus , nebudete - li nejprve potírat nenávist .
Nedojde - li k tomu , není vítězství žádné strany , žádné víry , žádného pokroku ničím více než epizodou . "
Vybral
KAREL BRŮNA , Praha
SKOKANSKÝ PELOTON SE PŘESUNUL DO Ga - Pa
Svlékání amatérského kabátu
Cestu sponzoruje . . . . . . . . . . . . . . . . . .
GARMISCH - PARTENKIRCHEN -
Skokanský peloton se v pondělí dopoledne přesouval z Oberstdorfu ke druhému závodu skokanského Intersportturné do Garmisch - Partenkirchenu , kde budou závodníci bojovat o další body do celkové klasifikace turné a zároveň i do Světového poháru na Nový rok .
Včerejšek byl vyhrazen neoficiálnímu tréninku , punc oficiálnosti bude mít až dnes , ještě předtím , než v Ga - Pa vypukne silvestrovské veselí .
Jestliže malý a roztomilý Oberstdorf je spíš místem zimní rekreace středních vrstev , pak noblesní až poněkud snobský Garmisch - Partenkirchen je tradičním místem horních deseti tisíc .
A snad právě proto bude v těchto dnech dějištěm hned dvou velkých lyžařských událostí .
Den před skokany se tu sejdou sjezdaři při své první historické Grand Prix , která třeba v tenisu už nemůže nikoho překvapit , ale v alpském lyžování je to velká premiéra .
Mezi účastníky totiž bude oficiálně rozděleno 134000 švýcarských franků , což je rekordní suma !
Pozvání na tento podnik dostalo dvacet nejlepších slalomářů v čele s Tombou , Accolou , Girardellim a Furusethem .
Závodit se bude v obřím slalomu na superkrátké trati , jejíž projetí trvá zhruba 38 vteřin .
Sjezdařská elita bude rozdělena do čtyř pětičlenných skupin , z nichž vždy dva s nejlepším časem postoupí do čtvrtfinále , čtyři nejrychlejší pak do semifinále a dva nejlepší se nakonec střetnou ve finále o 50000 franků , když poražený bere polovičku .
Jede se i o bronzový stupínek , reprezentovaný částkou 12500 a k " bramborové " medaili patří útěcha v podobě 6500 .
Poražení čtvrtfinalisté berou 4000 a vyřazení v základních skupinách 2000 .
Německá hvězda slalomových tratí Armin Bittner se na tento podnik vysloveně těší : " Je to správný krok na cestě k opravdovému profesionalismu .
Pokud chce sjezdové lyžování přežít , musí co nejrychleji svléknout těžký kabát amatérismu ! "
Krasobruslení
Plavání
Novoroční zvonění - 2 . ročník organizovaný dálkoplaveckou sekcí Sportovní školy Pardubice se uskuteční v Praze na Karlově mostě 1 . ledna ve 14.30 .
Přítomní otužilci budou pomocí speciálního rumpálu po jednom spouštěni z mostu do Vltavy .
Zařízení vyzdobí pořadatelé zvonečky věnovanými různými městy , organizacemi a soukromými osobami jako výraz souhlasu se smyslem celé akce , kterým je veselé a radostné uvítání nového roku .
Pele - mele
Starosta Barcelony Pasqual Maragall se v průběhu olympijských her nastěhuje symbolicky na jeden den do olympijské vesnice .
Nejvyšší představitel olympijského města se tak chce osobně seznámit s životními podmínkami sportovců .
Basketbal
Vánoční turnaj juniorů o Ocelářský pohár ANES : Lok .
Lyžování
Slalom SP mužů , který se měl jet o vánočních svátcích v St . Antonu a odpadl pro nepříznivé počasí , se uskuteční 13 . ledna v Ga - Pa .
Bude se započítávat do kombinace se sjezdem , který se bude konat 11 . ledna v Ga - Pa na sjezdovce Kandahar .
POSLANECKÝ NÁVRH TŘÍ HLAV NOVÉ ÚSTAVY -
III . POKRAČOVÁNÍ
Co může prezident
" Hlavou státu je prezident ČSFR .
Volí ho Federální shromáždění . "
Tyto dvě věty tvoří podle poslaneckého návrhu ( shodně v obou variantách ) článek 1 páté hlavy ústavy .
Návrh předpokládá , že prezident bude volen na pět let a může funkci zastávat nejdéle dvě volební období po sobě .
Důvodová zpráva k návrhu však uvádí , že toto ustanovení se bude týkat až prezidenta zvoleného podle nové ústavy , nikoli nynější hlavy státu , která byla volena na zkrácené funkční období v prosinci 1989 a na 24 měsíce v červnu 1991 .
( Zdá se , že toto vysvětlení naznačuje , koho by předkladatelé rádi viděli v čele federace i v příštích letech . )
Pro volbu prezidenta platí v prvním kole kvalifikovaný zákaz majorizace , v eventuálním druhém kole prostý zákaz majorizace .
Pokud by ani druhé kolo nevedlo k cíli , navrhuje se třetí - buď s novými kandidáty a kvalifikovaným zákazem majorizace , nebo opět s kandidáty z druhého volebního kola , ovšem rovněž při zachování podmínky většinového souhlasu reprezentace obou republik .
Široce je v návrhu koncipována inkompatibilita prezidentské funkce , a to nejen s jinými státními funkcemi , ale i s funkcemi v místní samosprávě a ve vedení či správě výdělečných organizací nebo družstev .
Podobně jako poslanci se prezident může navíc věnovat pouze vědecké , literární či umělecké činnosti .
Pokud jde o ústavní pravomoci prezidenta , zastavme se u dvou : práva vracet parlamentu zákony a možnosti rozpustit Federální shromáždění .
( Kdo ví , jak by to bylo s lustračním zákonem , kdyby prezident měl právo suspenzivního veta už nyní . . . )
Rozpustit Federální shromáždění může prezident tehdy , nebude - li déle než dva měsíce usnášeníschopné , dále jestliže zasedání FS bude přerušeno na delší dobu , než je stanoveno ústavou ( počítá se s tím , že celková doba přerušení nesmí překročit čtyři měsíce v roce ) .
Rozpustit parlament a vypsat nové volby musí prezident v případě , že se nepodaří do dvou měsíců od oznámení výsledků voleb sestavit vládu , která získá důvěru parlamentu .
Homolka : trestný čin nebyl spáchán
Praha ( ria ) -
Úřad vyšetřování v Praze 5 nedospěl k závěru , že by v případě zraněného člena prezidentovy ochranky J . F . spáchal lékař z nemocnice Na Homolce trestný čin .
Uvedl to včera ředitel úřadu major Josef Kašper .
Vyšetřování však ještě definitivně neskončilo .
Podle Kašpera se prokázalo , že pacient nečekal na chodbě Homolky déle než 30 minut a lékař na příjmu se mezitím snažil sehnat dýchací přístroj .
Přestože trestní oznámení nevyústilo ve stíhání konkrétní osoby , měla podle Kašpera Hradní policie povinnost oznámení podat , pokud měla podezření na trestný čin .
Naopak by se vystavila nebezpečí , kdyby nic neoznámila a dodatečně se ukázalo , že vše v pořádku nebylo .
Více na straně 2
Informační kanál televizní společnosti Kabel plus vysílá od čtvrtka na území Prahy .
Bude obsahovat mj . místní , policejní a dopravní informace a magazín Prima .
Nový časopis Evropa včera přivítali svými projevy Václav Havel a komisař Evropské unie Hans van den Broek .
Dokument o přistoupení ČR k projektu Partnerství pro mír je připraven ke schválení .
Řekl to včera po návratu z Bruselu náčelník generálního štábu Jiří Nekvasil .
O 40 haléřů méně , než je stanovena maximální cena za litr benzinu , budou od 1 . května platit řidiči u čerpacích stanic Chemopetrolu na Mostecku .
ČSA : větší kompetence pro valnou hromadu
Praha ( mrk ) -
Větší kompetence si odhlasovala včerejší valná hromada Československých aerolinií , která proběhla poprvé za účasti nového akcionáře - Konsolidační banky .
Otázka kompetencí valné hromady byla donedávna jedním ze sporných bodů mezi českým akcionářem a Air France .
Podle sdělení ředitele odboru vnějších vztahů ČSA Miloše Adámka širší pravomoci valné hromady , zakotvené v nových stanovách společnosti , umožní akcionářům mj . zadání , schválení a kontrolu restrukturalizačního projektu ČSA , který zpracuje představenstvo spolu s vedením podniku .
Projekt bude předložen na příští valné hromadě 10 . června .
O tom , jak zareaguje mladoboleslavská Škodovka na snížení dovozního cla pro automobily , se začne uvažovat , až tato otázka bude skutečně aktuální .
Uvedl to včera její mluvčí Jiří Hrabovský .
Lux k certifikátům
Praha ( jpš ) -
Ministr zemědělství Josef Lux věří , že rozhodnutí vlády SR o zavedení slovenských jakostních certifikátů pro potraviny dovážené z ČR nebude překážkou ve vzájemném obchodu .
" Kdyby se tak mělo stát , potom je otázka , zda slovenská strana nadále chce celní unii nebo zónu volného obchodu , " poznamenal .
Jak uvedl , byl ubezpečen svým slovenským protějškem , že tato pravidla jsou konečná a nic se na nich již nebude měnit .
" Plnění slibu budeme pečlivě sledovat , " dodal Josef Lux .
Příměří v Karabachu ani nezačalo
Moskva -
Navzdory čtvrtečním zprávám o možnosti zahájit v noci na pátek příměří v Náhorním Karabachu pokračovaly boje v této arménské enklávě v Ázerbájdžánu v nočních i ranních hodinách .
Zvláštní zmocněnec ruského prezidenta pro karabašskou otázku V . Kazimirov včera oznámil , že ujednání o zastavení palby se nepodařilo uzavřít , třebaže ázerbájdžánští představitelé i zástupci karabašských Arménů prý zaujali souhlasný postoj .
Kongres USA schválil Svobodnou Asii
Washington -
Americký Kongres schválil vytvoření rozhlasové stanice Svobodná Asie a odvolal omezení na prodej amerických zbraní Tchaj - wanu .
Oba kroky , které podle očekávání vyvolají odpor Číny , přicházejí měsíc před tím , než prezident Clinton rozhodne o prodloužení obchodní doložky nejvyšších výhod Číně .
Podle zákona , který ještě musí podepsat prezident , se ruší platnost komuniké podepsaného s pekingskou vládou v roce 1982 , které zavazovalo USA k postupnému snižování prodeje zbraní Tchaj - wanu .
Rozhlasová stanice Svobodná Asie vychází z modelu Svobodné Evropy a má vysílat do Číny , Tibetu , Barmy , Kambodže , Laosu , severní Koreje a Vietnamu .
Kongres na její provoz vyčlenil 30 milionů dolarů ročně .
Nakladatelství LN Tento týden vychází Slovník českých synonym Karla Paly a Jana Všianského .
20000 hesel uvádí 40000 synonym .
NLN , s . r . o . , Jana Masaryka 56 , 120 00 Praha 2 , tel . : 02 / 25 78 25 , 02 / 25 11 35 Zásilková služba Lidové noviny , PS 6 , 250 91 Zeleneč v Čechách
Wasmeier končí
Mnichov -
Nejlepší německý sjezdař posledních let Markus Wasmeier oznámil odchod ze světové scény .
Třicetiletý závodník , který na ZOH v Lillehammeru vyhrál obří i superobří slalom , prohlásil , že se chce věnovat rodině , práci pro sponzory a filmu .
Plavání
Domovní prohlídka odhalila zbrojní arzenál
České Budějovice ( dan ) -
Tři samopaly , malorážku , dva útočné granáty a větší množství střeliva zajistili pracovníci českobudějovické expozitury Ústředí kriminální policie v bytě 30 letého podnikatele z Českobudějovicka .
Ten , jak po zadržení vypověděl , údajně získal tyto věci od jistého muže z Kladenska s úmyslem prodat je do zahraničí .
Při následné domovní prohlídce v bytě občana z Kladenska , jenž je pracovníkem bezpečnostní agentury , objevili policisté 3 samopaly , 2 lehké kulomety , pancéřovou pěst , minu , 8 pistolí , 2 pušky , 6 revolverů , 2 granáty , asi 10000 kusů střeliva a značné množství součástek ke zbraním , vše ve funkčním stavu .
Jedná se zřejmě o fanatického sběratele , který má , jak policisté zjistili , v daném oboru vysoké odborné znalosti , o čemž svědčí i kvalita zbraní , které ilegálně nashromáždil .
Podnikateli z Českobudějovicka oněch několik kusů ze své " sbírky " pravděpodobně prodal , aniž by měl cokoli společného s jeho dalšími záměry .
Oba jsou obviněni z trestného činu nedovoleného ozbrojování - první obviněný je již ve vazbě , druhý byl zadržen a návrh na vzetí do vazby bude podán .
Podle informací , které jsme získali , dostala policie signál o těchto obchodech ze zahraničí .
Tipujte s námi
Těžké rozhodování čeká na dostihového fanouška o tomto víkendu .
V sobotu se totiž netradičně konají cvalové dostihy ve Velké Chuchli , zatímco o den později bude chuchelské závodiště k dispozici klusáckým koním a ve stejný den se uskuteční i mítinky v Lysé nad Labem a ve Slušovicích , kde se uskuteční Moravská jarní cena .
Týden před prvním klasickým dostihem roku dostávají mezi cvalovými koni v Chuchli hlavní slovo starší mílaři , kteří se utkají v jedničkovém Dubnovém handicapu , kde se mj . střetnou Law Soziri ( Jemidov ) , Country Man ( Šarina ) , Santalino ( Smolík ) a Architektura ( Petrlík ) .
Na všech závodištích se začíná ve 14 hodin .
( mmz )
Špatnou banku nikdo nepozná
ČNB chystá nová kontrolní opatření
Konec podtitulku
Praha ( ol ) -
Obyčejný občan nemá téměř žádnou šanci zjistit v dostatečném předstihu , že banka , v níž má uloženy peníze , si vede špatně a čekají ji potíže při vyrovnávání závazků .
Vyplynulo to ze semináře , který včera uspořádala v Řeži u Prahy Česká národní banka .
O . Kaftan , člen bankovní rady ČNB pověřený řízením bankovního dohledu přiznal , že v praxi dohledu byla v poslední době slabá místa , což potvrdila i kauza Banky Bohemia .
Ty by měla řešit i nedávná reorganizace bankovního dohledu ČNB .
Dalším problémem je nedostatečná standardizace ověřování účetních výkazů , a tak mohou být některá důležitá čísla vykládána různým způsobem .
Jak řekl O . Kaftan , velké banky již nemají žádné problémy se špatnými úvěry z minulosti .
Ukazatelem důvěryhodnosti může být tzv . kapitálová přiměřenost blízká osmi procentům , vypočítaná jako poměr kapitálu k rizikovým aktivům a ověřená podle západních standardů .
Nadcházející problémy může signalizovat i vyhlášené opatření bankovního dohledu , které nemusí mít vždy podobu nucené správy .
Většina věří v UFO , ženy horoskopům
Praha -
Většina mladých žen od 15 do 29 let většinou věří horoskopům nebo alespoň " uznává jejich vypovídací schopnost " .
Naopak většina mladých mužů v témže věku jim nevěří .
Vyplývá to z výzkumu , který uskutečnilo ministerstvo školství ve spolupráci s agenturou ANASIA .
Podle stejného výzkumu tři čtvrtiny mladých lidí od 15 do 29 let připouštějí existenci mimozemských civilizací .
Muži v ni přitom věří častěji než ženy .
Víra v existenci mimozemšťanů však se stoupajícím věkem klesá .
Řidiči se s celníky do konfliktů i přes napjatou situaci nedostávali .
Projevovali však nespokojenost s 350 korunovým poplatkem na parkovišti i s novým systémem provozu na placených odstavných plochách .
Židovské restituce půjdou k Ústavnímu soudu
Praha -
Návrh , aby Ústavní soud přezkoumal ustanovení o podmínce rasové perzekuce pro navracení židovského majetku , bude vypracován během čtrnácti dnů .
Uvedl to včera poslanec Viktor Dobal ( ODA ) , který je iniciátorem zmíněného návrhu .
Parlament na pozměňující návrh poslance Libora Nováka mladšího ( ODS ) začlenil do novely zákona o mimosoudních rehabilitacích ustanovení , podle něhož se navracení židovského majetku vztahuje pouze na oběti rasové perzekuce v období let 1938 až 1945 .
Podle Dobalova názoru je inkriminované ustanovení nejen proti některým částem Ústavy , ale i proti Listině základních práv a svobod a proti mezinárodním konvencím , které ČR přijala .
Návrh , podepřený právní expertizou , může být podán Ústavnímu soudu až v době , kdy novela zákona vstoupí v platnost ( 1 . července 1994 ) .
Ústavní stížnost musí být navíc podepsána 41 poslanci ;
Dobal soudí , že tohoto počtu bude dosaženo vzhledem k tomu , že proti Novákovu návrhu se vyslovilo 70 členů sněmovny .
Jednotky pákistánské armády vstoupily v noci na včerejšek do pákistánského Karáčí , aby se pokusily zastavit pouliční násilí , které tu panuje již čtyři dny .
V nepokojích a přestřelkách byly zabity téměř tři desítky lidí .
Foto ČTK \ EPA
Ukrajinská policie zadržela na teroristický útok proti jednomu velvyslanectví v Moskvě .
Vesměs šlo o cizí státní příslušníky .
Plukovník Černušenko z bezpečnostní správy v Doněcku naznačil , že jde o stát z oblasti Blízkého východu .
Francouzský premiér E . Balladur je pro rozšiřování vztahů mezi Evropou a Asií , které nejsou podle jeho mínění dostatečné .
Řekl to v Nice při zahájení výročního zasedání Asijské banky pro rozvoj .
Paraguayská policie zastřelila v pondělí na severu země vedoucího představitele zemědělců při srážkách s účastníky generální stávky .
Tato stávka je první takovou akcí v této zemi po 36 letech .
Hlava Kambodže král Sihanuk včera šéfovi Rudých Khmerů Khieu Samphanovi navrhl , aby byla vytvořena komise pro dohled nad příměřím složená ze zástupců vlády a Rudých Khmerů .
Premiér princ Norodom Ranariddh zase doporučil , že severokorejské hlavní město Pchjongjang by bylo vhodným místem pro konferenci o národním usmíření .
Příslušník ruských pohraničních vojsk byl v pondělí zabit v jihozápadním Tádžikistánu na hranici s Afghánistánem , když neznámí útočníci ostřelovali jeho stanoviště .
Oznámila to agentura Interfax s odvoláním na ruská pohraniční vojska .
Při plnění profesionálních úkolů zahynulo loni ve světě 63 novinářů a 124 bylo zadrženo za vyjádření svých názorů .
Uvedla to včera francouzská organizace Reportéři bez hranic .
Podle výroční zprávy přišlo o život dalších 33 novinářů , u nichž se nepodařilo s určitostí zjistit , zda je smrt zastihla při plnění profesionálních úkolů .
Egypt včera oběsil pět militantních muslimů , kteří loni v listopadu provedli atentát na premiéra Sadkího .
Potvrdily to egyptské bezpečnostní zdroje s tím , že popravy se uskutečnily v káhirském vězení .
Pravidelná osobní železniční doprava tunelem pod kanálem La Manche zahájí provoz zřejmě až počátkem října .
Uvedl to včera londýnský list Guardian .
Mluvčí společnosti Eurostar v Londýně však odmítl tuto informaci potvrdit nebo vyvrátit .
Shromáždění kolegia kardinálů , které se mělo 9 . a 10 . května zabývat přípravou Svatého roku 2000 , bylo kvůli papežově rekonvalescenci odloženo na 13 . a 14 . června .
Řekl to včera vatikánský mluvčí J . Navarro - Valls .
Nejméně 127 osob zahynulo a více než 5000 bylo zraněno na jihovýchodním pobřeží Bangladéše a přilehlých ostrovech , které v noci na včerejšek zasáhl ničivý cyklón .
Oznámila to agentura AFP s odvoláním na nejnovější bilanci místní policie a záchranných týmů .
Zakřiknutý zemědělec nemá šanci
Švýcarští farmáři se učí být obchodníky i reklamními manažery
Konec podtitulku
Synek ze statku musí získat sebevědomí .
Zakřiknutý zemědělec , který se mlčenlivě stará jen o svou práci na farmě , nebude mít zřejmě v budoucnosti šanci úspěšně hospodařit .
Vedle povinných odborných a všeobecných předmětů si mohou vybrat i mezi volitelnými , například chov koní , pěstování bobulovin nebo třeba biozemědělství , jež využívá pouze ekologické postupy .
Studenti i jejich rodiče byli na začátku k projektu skeptičtí , ale po jeho vyhodnocení se ukázalo , že přinesl dobré výsledky .
Otcové v učebnách místo synů
Jeden týden v zimním semestru je věnován už osvědčené výměně .
I armáda bude muset na trh práce ( LN 15 . 4 . 1994 )
Je skutečně vojenský rozpočet nedostatečný ?
Rozpočet na obranu na rok 1994 dosáhl 2.6 % předpokládaného hrubého domácího produktu .
V demokratickém státě je obvyklé , že se vojenský rozpočet pohybuje mezi 2 - 3 % hrubého domácího produktu .
Vyšší vojenské výdaje ohrožují ekonomický růst státu a ve svých důsledcích snižují jeho obranyschopnost .
Problém je spíše v tom , že rozpočet je malý pro stotisícovou armádu nebo pro předimenzované letectvo .
Kdyby ke snížení armády bylo přikročeno dříve , nemusela mít armáda žádné finanční problémy .
Personální problém je skutečně ten hlavní .
Do nových politických poměrů jsme vstoupili s armádou v níž 85 % vojáků z povolání bylo členy KSČ a všichni byli dlouhá léta pod silným ideologickým vlivem .
Armáda stála před úkolem transformace na armádu demokratického státu založeného na pluralitní demokracii , tržní ekonomice a soukromém vlastnictví .
Dnes je již naprosto zřejmé , že byla zásadní chyba , když v čele resortu byl ponechán komunistický generál Vacek , a to dokonce i po prvních parlamentních volbách .
Věkové a hodnostní složení současné armády neodpovídá potřebám současné armády a již vůbec ne armády po r . 1995 .
Armáda má sice asi 33000 vojáků z povolání , což je polovina předpokládaného početního stavu armády , ale nemá důstojníky pro funkce velitelů čet a rot .
Již z tohoto konstatování je zřejmé , že armáda ve svých stavech udržuje naprosto zbytečně velké množství vyšších důstojníků , které nepotřebuje , a platí je .
Stále více se ukazuje , že cesta k armádě demokratického státu vede přes nelehký proces změn názorů .
Myšlenky skutečné svobody a demokracie , které nová společnost stále více zaručuje , jsou tak přitažlivé , že se jimi dříve či později nadchnou lidé , kteří byli pod největším ideologickým tlakem .
Bylo by nespravedlivé přehlížet , že současné politické vedení ministerstva obrany o zásadní změny skutečně usiluje .
Pokud se vše plně nedaří , je to spíše způsobeno složitostí úkolů a nečekanými překážkami .
Z dopisu Františka Němce , Praha
Galerie Lenka Lindaurová Východočeský Gong Ač je to s podivem , soukromé galerie v Čechách stále vznikají a žádné se přitom neruší .
Těžko říci , proč - když ve světě je trend spíše opačný .
Nejspíš to lze přičíst nadšenectví našich galeristů , kteří si založením své síně často plní životní přání .
Pokud nenabízejí turistické zboží , odkazují se tím k věčnému shánění sponzorů .
V menších městech hrají tito donkichoti obvykle nezastupitelnou obrozeneckou roli .
Na hlavní pardubické třídě bude v pondělí slavnostně otevřena nová galerie Gong .
Zakládá ji stejnojmenné sdružení tří žen : Alexandry Prokopové , Marie Kafkové a Olgy Tesařové .
Gong bude mít vlastní krámek s výtvarnými díly a poměrně velký výstavní prostor ( asi devadesát metrů čtverečních ) , kde se budou konat čtrnáctidenní autorské či kolektivní prodejní výstavy .
Místo si sdružení Gong pronajalo od magistrátu , a to po výběrovém řízení .
Nájemné město zvýhodnilo , aby zde byla zachována tradice výtvarných expozic - původně zde sídlilo Dílo .
Gong na oplátku pomůže magistrátu s výběrem uměleckých děl do jeho reprezentačních místností .
Nová galerie se nechce zaměřovat jen na regionální autory a při výběru exponátů preferuje nekomerční přístup .
V Pardubicích bude samozřejmě plnit i didaktickou funkci , proto by spektrum výstav mělo být co nejširší .
Koncept galerie je zcela otevřený .
Tři iniciátorky Gongu přiznávají , že zdejšímu publiku není možné nabízet avantgardu a chtějí se proto zaměřit na kvalitní střední proud .
Úroveň by měla naznačit i první výstava sochaře Jana Hendrycha ( 1936 ) , profesora pražské Akademie výtvarných umění .
Hendrych patří ke generaci , která formovala naše sochařství šedesátých let .
Naposledy vystavoval s Jiřím Načeradským v pražské galerii U prstenu , v devadesátých letech se účastnil sochařských sympozií v Hořicích a Džbánu .
Je autorem reliéfu nově rekonstruované Novoměstské radnice v Praze .
Široký záběr galerie bude dokumentovat následující výstava , připravená ve spolupráci s Obcí architektů : objeví se na ní projekty budoucí podoby Pardubic .
Galerie dá šanci také žákům místní základní umělecké školy , později zde vystaví např . Bořivoj Borovský , Jaroslav Jebavý , Iva Ohrabková , Jiří Lacina a další .
Kmenové autory kolem sebe Gong seskupovat nebude , takové pojetí by jeho činnost omezovalo .
V plánu jsou i výměnné akce se zahraničím .
Zatím má Gong své stále sponzory a vše potřebné pro úspěšný start v regionu , kde dosud chyběla galerijní stálice .
Ivan Hlinka
Foto Robert Zlatohlávek
Tenis ad - Hamburk První kolo :
Kafelnikov -
Rekordní teploty 4 . května : nejvyšší teplota 28.8 st . C v roce 1977 , nejnižší minus 0.3 st . C v roce 1864 .
Dlouhodobý teplotní normál je 12.8 st . C .
Očekáváte podobné problémy u ostatních severských států ?
Přistoupení těchto zemí k Unii ji mimo jiné učiní pro mnohé Dány daleko přijatelnější a pomůže odstranit jejich dosavadní skepsi .
První referendum bude v Rakousku a tam jsou předpovědi dobré .
Stejně tak ve Finsku .
Ve Švédsku není situace jasná , ale vyhlídky se zlepšují .
Norsko je stále ještě z většiny proti .
Existují však solidní náznaky , že když se ostatní rozhodnou pro , dají se přesvědčit i Norové .
Pomůže tento vývoj v Unii našim vyhlídkám na připojení ?
Jsem absolutně přesvědčen o tom , že toto poslední rozšíření Unie bylo nutnou podmínkou pro další rozrůstání na východ .
Nejen to , dokonce to přijímání dalších usnadňuje .
Protože tyto nové státy budou vesměs do rozpočtu Unie přispívat .
Myslíte si , že čekatelé na východě jsou na vstup připraveni ?
Některé z těchto zemí , a Česká republika obzvláště , učinily obrovský pokrok .
Myslím si však , že Unie nebude připravena mluvit o jejich členství před vládní konferencí v roce 1996 .
Rozšíření na východ je pro Evropu nutností .
Dokud tuto záležitost nevyřešíme , nebude kontinent stabilní .
Bude naše přihláška posuzována pouze na ekonomickém základě , nebo i , řekněme , z hlediska politické kultury ?
Stačí se podívat na Maastrichtskou smlouvu .
Netýká se pouze hospodářství .
Proto již také nejde o Společenství , ale o Unii .
Jeví se z hlediska Unie spolupráce v rámci " Visegrádu " důležitá ?
Každá regionální spolupráce je důležitá .
My sami máme něco podobného ve Skandinávii a baltské státy tak také fungují .
Totéž samozřejmě platí i pro Visegrád .
Jak byla v Dánsku přijata vojenská akce v Bosně ?
( Dánské tanky se dostaly do přestřelky se Srby . )
Dánové přijímají , že to , co se událo , bylo zcela v souladu s pravidly účasti sil UNPROFOR v Bosně .
Přes možné výhrady k akcím " Evropy " v Bosně jsme přijali jisté závazky a musíme se jimi řídit .
Nedat extremistům šanci
Předseda židovských obcí v SRN Ignatz Bubis pro LN
Konec podtitulku
Jana Šmídová Daniel Kummerman
V přednášce na téma vlivů pravicového extremismu na vývoj evropské demokracie představil včera v Praze své názory předseda německých židovských obcí Ignatz Bubis .
Vyjádřil optimismus ohledně vývoje v České republice .
Naši zemi považuje za integrální součást evropského prostoru .
Je však znepokojen vývojem v Rusku , jehož současný stav srovnává se situací v Německu třicátých let .
Velmi důrazně vyzývá západní svět k podpoře ruských demokratických sil .
Jméno Ignatze Bubise se objevilo vícekráte v souvislosti s kandidaturou na nového německého prezidenta .
Na otázku , proč ji odmítl , odpovídá : " Jsou pro to dva důvody :
Nemyslím si , že jsem ten správný člověk pro tuto funkci .
V obecné rovině si nemyslím , že by se Žid měl stát německým prezidentem .
Veřejnost by to těžko přijímala a nebylo by to dobré ani pro Židy , ani pro Německo . "
Pokračování na straně 3
Smlouvu o poskytování a úhradě lázeňské péče s platností od 1 . dubna 1994 uzavřela Všeobecná zdravotní pojišťovna s lázeňskými organizacemi Trenčianské Teplice a Dudince .
Ke Štrbskému Plesu a Smrdákům tak na Slovensku přibyla dvě místa , kde mohou pojištěnci VZP čerpat lázeňskou péči .
LSZ hájí uhlí z Chabařovic
Praha -
Interpelovat vládu , aby vysvětlila rozhodnutí o útlumu těžby v povrchovém hnědouhelném dole Chabařovice , budou poslanci LSU .
Na včerejší tiskové konferenci LSU to řekl její místopředseda Radek Navrátil , který je současně předsedou Zemědělské strany .
Představitelé LSU k tomu dospěli po nedávném setkání se zástupci dolu a chabařovické občanské iniciativy .
Moravčík dodrží lustrační zákon
Bratislava -
Postupovat v souladu s lustračním zákonem přislíbil slovenský premiér Jozef Moravčík pro případ , že některý z členů jeho kabinetu obdrží pozitivní osvědčení .
" Očekávám , že během několika týdnů budeme mít pohromadě všechna lustrační osvědčení , " řekl premiér ve včerejším rozhovoru pro list Sme .
Moravčík neví , zda jsou pravdivé pověsti , že jeden z členů kabinetu má problémy s osvědčením .
" Právě to má ukázat lustrace , " řekl .
Upřesnil dále , že o lustraci požádal asi dva či tři týdny po jmenování vlády .
Jihoafrická volební realita viděná očima kreslíře francouzského listu Le Monde
Asijská banka : krize identity
Výroční zasedání Asijské rozvojové banky ( ADB ) , které se koná v Nice , zahájil francouzský ministerský předseda Edouard Balladur ujištěním , že Francie může asijským zemím nabídnout mnohé .
Dukla -
Zápis do historie se nekonal
Fotbalisté Parmy prohráli finále PVP s Arsenalem 0 : 1 a neobhájili tak titul
Konec podtitulku
Zvláštní zpravodaj LN v Kodani Roman Meliška
Fotbalisté Parmy prohráli ve finále Poháru vítězů pohárů s týmem Arsenalu 0 : 1 a neobhájili tak loňské vítězství .
Pokud by Italové byli úspěšní , stali by se vůbec prvním týmem v historii , který PVP získal dvakrát v řadě .
Oba týmy začaly útočně .
Nejprve arsenalskému Smithovi chyběl těsně před brankou po rohu k míči jen krok , na druhé straně zase Brolin nejprve mířil nad a po přihrávce Zoly trefil tyč .
Ve 21 . minutě ale vybuchlo nadšení mezi anglickými fanoušky - Smith o tyč otevřel skóre .
Šokovaná Parma potom sice Arsenal zatlačila na jeho polovinu , ten však nenápadně začal šetřit vteřiny a tak gólmana Seamana ohrozil až v 38 . minutě Zola střelou pod břevno .
Rozhodčí Krondl ještě přidal sedm minut , ale Parma nic kloudného nevymyslela .
Po zkrácené přestávce ( 12 minut ) se obhájci titulu znovu usídlili na polovině Arsenalu , ale dlouhé minuty jen bezmyšlenkovitě bušili do desetihlavého obranného valu .
Arsenal již jen takticky bránil výsledek a když Crippa v 86 . minutě mířil nad , bylo rozhodnuto .
Scala : Byli jsme nervózní
Trenér poražených obhájců titulu Nevio Scala po utkání přiznal , že jeho tým nehrál jako obvykle : " Byli jsme nervózní . "
Přesto je prý rád , že se dvakrát za sebou dostal s Parmou až do finále .
Šťastný lodivod vítězů George Graham jen poděkoval výtečným fanouškům a dodal , že Parmu nadále považuje za jeden z nejlepších týmů Evropy .
" Tentokrát jsme ji však porazili - byť o gól , " uzavřel s úsměvem .
Beránek do Královopolské
Brno -
Novými trenéry hokejistů Královopolské Brno v I . národní lize budou v příští sezoně Josef Beránek a Otto Železný , kteří nahradí dosavadní trenérskou dvojici Josef Sršeň a Rudolf Potsch .
Beránek vedl v uplynulé sezoně společně s Ivanem Hlinkou v nejvyšší soutěži Chemopetrol Litvínov .
Cílem brněnských hokejistů je návrat do I . ligy .
Královopolská je nástupcem bývalého Zetoru a RH Brno a má na svém kontě jedenáct titulů mistra Československa .
Americké vyznamenání M . Kováčovi a Á . Gönczovi
Budapešť / Bratislava -
Prezidenti Maďarska a Slovenska Árpád Göncz a Michal Kováč převezmou 22 . června v New Yorku prestižní cenu Ústavu pro studia bezpečnosti Východ - Západ ( IEWSS ) .
Oznámily to včera v Budapešti a v Bratislavě tiskové služby kanceláří obou prezidentů .
Uvedené vyznamenání bylo oběma uděleno za jejich zvlášť významný příspěvek k mezinárodní spolupráci a porozumění i za to , že Göncz i Kováč se dokázali povznést nad úzké dílčí zájmy a plně se dali do služeb nejen svého lidu , ale i zájmů celé střední a východní Evropy .
Mluvčí maďarského prezidenta novinářům řekl , že Árpád Göncz považuje udělení této ceny za velké uznání a plánuje , že ji v New Yorku osobně převezme .
Sešel by se při této příležitosti v USA s americkými vládními politiky .
" Cena je uznáním morálních kvalit obou prezidentů , jejich odvahy a osobní integrity , jež se staly symbolem tolerance a státnického jednání vysoké evropské úrovně , " řekla včera ČTK tisková mluvčí slovenského prezidenta Anna Tureničová .
Mezinárodní společenství podle ní oceňuje především snahu obou prezidentů o dialog s menšinami ve svých zemích a ochotu jednat o jejich požadavcích .
Oba politici se zasazují o řešení , která jsou přijatelná pro všechny občany bez rozdílu národnosti .
Další školní rok . . .
komentáře
Další školní rok . . .
Do povědomí veřejnosti se bývalý ministr školství Petr Vopěnka zapsal tím , jak udělal z ruštinářů angličtináře , jak bez nejmenšího odporu souhlasil s redukcí výdajů na školství , jak vzbouřil učitelský stav , když mu vyčetl minulost .
Nový ministr školství Petr Piťha zatím pokračuje v jeho šlépějích - diskutované zvýšení úvazků ještě nebylo odsouhlaseno , ale již se podle něj sestavují rozvrhy .
Na pozadí těchto státnických milníků v tichosti pokračuje vzdělávání dětí a degradace učitelského povolání , ze kterého schopní odcházejí , a nejen z platových důvodů .
Nenávratně pryč je obraz učitele z první republiky , kterého si lidé vážili .
Současné feminizované školství staví jednak na generaci , jež byla nalomena desítkami hodin politických školení , jednak na mladší generaci , již přivedly na " pajďáky " a později do praxe roztodivné důvody , pohříchu často vzdálené chuti vzdělávat novou generaci .
A nad tím čněli úředníci ministerstva školství , svou nekompetentností proslulí dokonce i mezi aparáty jiných ministerstev .
V málokteré zemi je tak zakořeněna představa , že školní výsledky nic neznamenají , neboť teprve praxe prověří skutečné schopnosti .
Naši žáci jsou schopni zastínit americké protějšky vyjmenováním 50 států Unie , ale na rozdíl od nich nedovedou používat počítač a nevědí , jak funguje akciový trh .
Školní systém stále preferuje jednodušší memorování před výchovou tvořivých osobností .
Není divu - učitelkám to výrazně usnadňuje práci .
Žádný ministr to v takové situaci nemá lehké , ale tři roky jsou dost dlouhá doba na inventuru a plán na oživení .
Ale místo diskuse o výuce jazyků , moderní ekonomiky či počítačů se diskutuje o platech a úvazcích .
Místo koncepce obrody školství , která by zahrnovala vše od výběru studentů pedagogických škol , přes stipendia , po jejich dostatečné ohodnocení při vstupu do praxe , na ministerstvu vymysleli snížení počtu žáků zvláštních škol z 15 na 8 ( první třída ) , což vzhledem k nedostatku financí vedlo ke spojování normálních tříd a zvýšení počtu žáků v nich .
Vyvstává otázka , zda je ministerstvo vůbec schopno zabezpečit výchovu nové generace pro nové potřeby společnosti .
Zda by nebylo lepší zcela rozvázat ruce soukromému sektoru a alespoň část populace solidně připravit na boj o náš vstup do vyspělého světa .
Do nového školního roku vstoupilo ministerstvo školství s navyklým mateřským pudem , který zatím stále dusí jakoukoliv aktivitu .
Špatná vizitka pro nového ministra a špatná zpráva pro rodiče .
VLADIMÍR MATĚJOVSKÝ ,
VLAĎKA KUČEROVÁ
LINIE -
PROGRAM nabízí : redukční a regenerační prostředky :
NATURASAN - orig . německá dieta vyvinutá ve středisku NASA v USA na zhubnutí a posílení organismu .
1 balení na 10 dnů za 395 Kčs včetně poštovného zaručuje snížení tukové vrstvy o 3 - 5 kg za týden - vysoká kvalita účinku .
JABLEČNÁ VLÁKNINA - vyrobeno podle čs . patentu , konzumuje se s normálním jídlem , zaručuje dlouhodobé úbytky váhy .
Finančně dostupná všem , 1 balení za 95 Kčs .
Oba nabízené prostředky snižují cholesterol , tlak a cukr v krvi , obezitu , riziko infarktu a rakovinu střev .
Doporučeno a schváleno ministerstvem zdravotnictví ČR .
Na dobírku s návodem dodá LINIE - PROGRAM , P . O . BOX 50 , 396 01 Humpolec 5277
Na samém kraji apokalypsy
V pražské Galérii Litera ( Karlínské náměstí 13 ) , která patří v hlavním městě mezi výstavní síně s nejsoustředěnějším a potažmo nejvyrovnanějším programem , je od včerejška otevřena přehlídka kreseb Petera Orieška .
Vzhledem k tomu , že tento výtvarník vystavuje méně než jednou za uherský rok - v jedenapadesáti letech má na svém kontě zatím jenom tři ( ! ) samostatné výstavy - lze považovat expozici už z tohoto důvodu za událost .
Oriešek je především sochař , jehož styl si okamžitě zapamatujete .
Bytostný expresionista , autor svérázných kompozic , v nichž prim hrají lidé , zvířata nebo jejich vzájemné metamorfózy v situacích vypjatých až na samu mez ( jednu z nejzávažnějších realizací můžete vidět do konce září v litoměřickém kostele Zvěstování panny Marie , kde je instalována jako součást sympozia Barok a dnešek ) .
A kresby , kterých je v galérii čtrnáct , s touto tvorbou souznějí , nicméně nedá se o nich v žádném případě hovořit jako o pouhých přípravných pracích k plastikám ;
jsou to suverénní díla , která obstojí coby svébytné artefakty .
Peter Oriešek je mistr figury .
Nahé , pochopitelně .
Dokáže ji postihnout se všemi jemnostmi , takřka klasicky , a současně velmi ostře , ve svérázném zorném úhlu .
Znamená to , že realitě nepodléhá .
Sám ji utváří .
Ta , kterou nově přináší , působí v důsledku apokalypticky .
Na obrazech se objevují často hybridní tvary , chovající se s makabrózní krutostí .
Pes požírající svá vlastní vyhřezlá žebra ;
žena s mužem , který se mění ve zvířecí zrůdu .
Jsou to jakási výmluvná mementa promlouvající k naší civilizaci .
Peter Oriešek upozorňuje , že zdaleka ne všechno je v pohodě .
Což umělci odnepaměti ku prospěchu lidstva činívali .
Výstava je otevřena do 25 . září .
Vězeň na útěku
Hradec Králové -
Jedenadvacetiletý Peter Zedek , který uprchl v pátek v noci z nápravně výchovného ústavu v Hradci Králové , kde si odpykával tříletý trest odnětí svobody pro krádež , nebyl v době útěku ozbrojen .
Není však vyloučeno , že si nějakou zbraň opatří .
Uvedl to včera mluvčí východočeské policejní správy v Hradci Králové Karel Matula .
Peter Zedek se z nápravně výchovného ústavu dostal zřejmě tak , že přelezl dvojité oplocení areálu .
Odsouzení v tzv . polootevřeném oddělení , kde byl umístěn , bydlí na ubytovně , nikoli v celách , a mohou se volně pohybovat po celém zařízení .
Během týdne dojíždějí do podniků , kde pracují , bez přímého střežení .
Podle ředitele královéhradeckého vězení nejde o útěk , ale o vzdálení .
Policejní vyšetřovatel proti odsouzenému zahájil trestní stíhání pro trestný čin maření soudního rozhodnutí .
Peter Zedek je letos již třetím odsouzeným , který z tohoto oddělení uprchl .
Zlatá Haringaové a Hübnerovi
CYKLOKROSAŘ CAMRDA TO ZKOUŠEL NA DRÁZE
První zlatou medaili na mistrovství světa v profesionální cyklistice a neolympijských disciplínách vybojovala v neděli v noci ve Valencii Ingrid Haringaová z Nizozemska .
Vyhrála bodovací závod žen , a zopakovala si tak loňské prvenství .
Smůlu měla olympijská vítězka ve stíhacím závodě Němka Rossnerová , která v posledním kole spadla .
O další kovy bojovali sprinteři .
Ten nejcennější si odváží Němec Hübner , který v této disciplíně triumfoval už v roce 1990 .
Ve finále porazil Francouze Magneho s 2 : 0 ( 11256 a 10922 v posledních 200 m ) .
Premiéru na MS v dráhových disciplínách si odbyl " stříbrný " z posledního MS v cyklokrosu Karel Camrda .
Z dvanáctky stíhačů startujících v závodě na 5000 metrů obsadil v kvalifikaci deváté místo a mezi osm čtvrtfinalistů nepostoupil .
Kvalifikovali se Moreau ( Fr . ) , Kasputis ( Lit . ) , Wallace ( Brit . ) , Cuevas ( Fr . ) , Pieters ( Niz . ) , Risi ( Švýc . ) , McCarthy ( USA ) a Durst ( Něm . ) .
V kvalifikaci tandemů čs . reprezentanti Hargaš a Buráň skončili na čtvrtém místě a postoupili do čtvrtfinále .
Výsledky : 1 .
Haringaová ( Niz . ) 38 , 2 .
Ganzová ( Švýc . ) 29 , 3 .
Eickoffová ( USA ) 29 , 4 .
Rossnerová ( Něm . ) 22 , 5 .
Longová ( Fr . ) 22 , 6 .
Galbiatiová ( It . ) 19 .
Kvalifikace tandemů : 1 .
Capitano - Paris ( It . ) 12.92 s , 2 .
Hargaš - Buráň 13385 .
Mexičan Jimenez vyhrál maratón v San Francisku v čase 2 : 16 : 44 .
Mezi ženami byla nejrychlejší Bogačevová z Kyrgyzstánu v čase 2 : 36 : 54 hodiny .
Cyklistická extraliga PM Eurotrade po 15 závodech ( zbývají jen dva závody ) : 1 .
Trkal ( SKP Plzeň ) a Velecký ( Milevsko ) oba 371 bodů , 3 .
Zaduban ( Dubnica ) 368 , 4 .
T . Sedláček 320 , 5 .
Padrnos ( oba Dukla Brno ) 281 .
Družstva : 1 .
Dukla Brno 1379 , 2 .
SKP Plzeň 1300 , 3 .
Milevsko 1023 .
Třetí místo získali basketbalisté NH Anes Ostrava na turnaji ve francouzském městě Tarare po prohře s domácími 83 : 103 a vítězství nad St . Jean Orleans ( Fr . ) 98 : 87 .
Výhrou nad Francií 3 : 0 se čs . volejbaloví junioři přiblížili na ME k postupu do semifinále .
Z technických důvodů se nekoná tuto sobotu 2 . ročník Podblanického duatlonu ve Vlašimi .
glosa
Hlouček skalních příznivců slovenské samostatnosti zinscenoval včera před budovou SNR zvláštní happening .
V jejich středu byla uložena malá černá rakev s nápisem ČSFR .
V duchu jsem se ptal , kdo v ní asi leží ?
Jistě , jsou tam předsudky a přežitky čechoslovakismu , který již dohrál svou dějinnou roli .
Ale je v ní uloženo i vše užitečné , co vytvořila Československa republika : demokracie mezi dvěma válkami , pomoc antifašistickým emigrantům , rozvoj slovenské vzdělanosti a hospodářství . . .
Teprve čas ukáže , jestli k těmto hodnotám nepřibudou i nenaplněné sny slovenského národa .
Smrt na potlachu
Navarov ( ouš ) -
Třiatřicetiletý tramp z Tanvaldska zahynul při posledním prázdninovém potlachu ve skalách nad řekou Kamenicí poblíž zříceniny hradu Navarov .
V noci ze soboty na neděli střežil nad Mločím převisem oheň .
Kamarádi jej naposledy viděli kolem půlnoci .
Ráno ho již našli mrtvého pod Mločím převisem .
Při padesátimetrovém pádu narážel na skalnaté výčnělky .
Černí šerifové
nové paragrafy
Černí šerifové
Téměř na každém kroku se nyní setkáváme se soukromými bezpečnostními službami .
Střeží vchody do hotelů , bank , zúčastňují se sportovních utkání i politických schůzí .
Horší je , že se dočítáme v novinách o tom , že ta která renomovaná instituce pomocí soukromé agentury brání ve vstupu do prostor , o které se soudí s jinou institucí , nebo s pomocí bezpečnostní služby vybírá nedoplatky nájemného , odnáší dveře a okna z bytů či odnímá neplatičům nezaplacené televizory .
V těchto případech již pracovníci agentury a ti , kteří je najali , překračují meze svých oprávnění a riskují dokonce i trestní postih .
Musíme si totiž uvědomit , že ve spořádaném právním státě náleží výkon spravedlnosti a soudnictví jako takové nezávislým soudům a institucím k tomu určeným .
Žádná soukromá bezpečnostní agentura není oprávněna tyto orgány nahrazovat nebo přejímat jejich pravomoci .
Člen soukromé bezpečnostní služby , byť nosí uniformu a je zpravidla ozbrojen , nemá oprávnění policisty .
Z tohoto důvodu nepožívá ani trestněprávní ochrany veřejného činitele .
Pokud by se za policistu vydával , hrozí mu naopak postih pro trestný čin poškozování cizích práv podle | 209 tr . zák . , pokud by jeho jednání nebylo postiženo jinak .
I když člen bezpečnostní služby plní úkoly , které pro něho vyplývají z pracovního nebo obdobného poměru , nemá více práv než kterýkoliv jiný občan nebo , chcete - li , než vrátný v hotelu nebo člen závodní stráže .
Povinností soukromých bezpečnostních služeb je střežení majetku , zajištění pořádku nebo ochrana zdraví osob , které je najaly .
V žádném případě nejsou oprávněni spolupůsobit při odnímání věci jiným osobám , byť je ten , kdo si je najal , ujistil , že věc mu náleží , a má na ni právo .
Takové jednání by mohlo být postiženo jako spolupachatelství při trestném činu loupeže .
Vstup do cizího bytu nebo prostor , které nejsou veřejné , by naopak mohl být kvalifikován jako porušování domovní svobody a ono zmíněné bránění ve vstupu do objektu jako omezování osobní svobody .
V případě trestního stíhání by členu bezpečnostní služby nepomohla argumentace , že byl najat k provedení určitého úkolu .
Předpokládám , že jde o osobu zletilou a svéprávnou , která je odpovědná za své jednání a musí si být vědoma toho , co smí a co nikoliv , a to tím spíše , že disponuje zbraní .
Ale ani ten , kdo by si soukromou bezpečnostní službu k tomuto účelu najal , by nevyvázl bez trestu , neboť by byl stíhán minimálně pro nějakou formu účastenství na trestném činu .
Bezpečnostním soukromým službám se tento závěr líbit nebude .
Musíme si ale uvědomit , že těžko můžeme připustit , aby někdo bral právo do svých rukou .
Ostatně dovedu si lehko představit , co by se mohlo stát , kdyby si i druhá strana najala někoho podobného .
Závěr je proto jednoznačný : Domnívám - li se , že mám proti někomu nějaký nárok , obrátím se na soud nebo jiné příslušné státní orgány .
NĚMEČTÍ POLICISTÉ nasazují pouta jednomu z pravicových extrémistů , kteří se v noci na včerejšek pokusili napadnout ubytovnu žadatelů o azyl v Cottbusu .
Policisté si za své zásahy zejména v posledních dnech vysloužili uznání veřejnosti
Bavorsko chce spolupracovat , i když se náš stát rozpadne
Wendlingen -
Bavorsko má zájem o pokračování dobrých styků s ČSFR či jejími následnickými státy .
Prohlásil to bavorský ministr práce a sociálních věcí Gebhard Glück u příležitosti každoročního setkání sudetoněmeckých Chebanů , které včera skončilo ve Wendlingenu u Stuttgartu .
" Dobrá úroveň vztahů Bavorska vůči sousední zemi se i přes jeho negativní postoj k německo - československé smlouvě nemění , " řekl bavorský ministr .
Bavorský ministr vyjádřil naději , že vstupem ČSFR nebo následnických subjektů do ES se bude moci právo sudetských Němců na vlast naplnit .
Kritizoval přitom důvodovou zprávu československé vlády k mezistátnímu dokumentu , která legitimizací odsunu podle Glückových slov dvoustrannou smlouvu " diskredituje " .
Francouzi jsou pro Maastricht
FRANCIE -
ES :
Paříž -
Včera uveřejněný průzkum veřejného mínění ve Francii ukázal , že 53 % Francouzů chce hlasovat " ano " a 47 % " ne " v referendu , které 20 . září rozhodne o osudu maastrichtské smlouvy ve Francii .
Tři průzkumy minulý týden poprvé ukázaly možnost těsného odmítnutí maastrichtské smlouvy o Evropské unii francouzskými voliči .
Zpráva způsobila rozruch v místních politických kruzích a příznivci Maastrichtu vyrukovali s argumentací , že neschválení Maastrichtu by vrhlo Evropu do područí Německa .
" Je lepší mít evropské Německo , než německou Evropu , " ozývá se " zprava " i " zleva " .
Premiér Pierre Bérégovoy nedávno prohlásil , že říci " ne " by vedlo k rozvodu mezi Francií a Německem .
Obrana nožem Ostrava ( wil ) -
Obžalobu z vraždy , kterou podal prokurátor na Radka P . ze Šumperka , začal včera v hlavním líčení projednávat krajský soud v Ostravě .
Podle prokurátora ubodal Radek P . třiadvaceti ranami nožem muže , který k němu přišel na návštěvu .
Obžalovaný se hájí , že návštěvníka , který se k němu choval již v minulosti násilnicky a v osudný den jej napadl nožem , ubodal ze strachu v sebeobraně .
Pak požádal souseda , aby zavolal policii .
V žalobě je uvedeno , že jednání Radka P . nelze považovat za nutnou obranu .
V žalobě je uvedeno , že jednání Radka P . nelze považovat za nutnou
Nezadržitelný růst cen cigaret S NOVOU DANÍ ZVÝŠIL CENY I VÝROBCE
Dominantní výrobce cigaret v České republice a . s . Tabák Kutná Hora zvýšil od včerejška cenu svých výrobků .
Spolu s novou sazbou daně z obratu , uvalenou na tabákové produkty také od 1 . září , ovlivní tento vývoj výrazně spotřební ceny cigaret .
Podle nového ceníku a . s . Kutná Hora , který se nám včera podařilo získat od spolumajitele velkoskladu Sporo Kladno Jiřího Zaragy , jsou nové ceny jedné krabičky tuzemských cigaret Petra dodávaných výrobcem velkoobchodu 17.30 Kčs .
V této sumě je započítáno jak zvýšení ceny výrobce ( o 1.20 Kčs u tohoto druhu ) , tak i nové daňové zatížení 2.30 Kčs na jednu krabičku cigaret s filtrem .
Původní cena výrobce ( při jistém rabatu ) byla 13.80 Kčs .
Podle předběžných kalkulací prodejců se zdá , že spotřební ceny se při obchodní přirážce kolem šesti procent ( ta je ale extrémně nízká a mohou si ji dovolit prakticky jen pouliční prodejci ) budou u cigaret Petra pohybovat kolem 18.50 Kčs za krabičku .
Podobná kalkulace například pro jednu krabičku cigaret Sparta v měkké krabičce při marži asi deset procent ( ani ta není nijak vysoká ) vychází na spotřební cenu kolem 21 korun .
SEPARATISTÉ PRO REFERENDUM
Dvaašedesát procent dotázaných ve Slovenské republice se počátkem srpna domnívalo , že právo rozhodnout o státoprávním uspořádání ČSFR přísluší toliko občanům prostřednictvím referenda .
Včera zveřejněné výsledky reprezentativního průzkumu Slovenského statistického úřadu obsahují i další zajímavé údaje .
Tak podle 13 procent tázaných by postačilo uspořádat referendum jen v jedné z republik .
Stejně tolik respondentů má za to , že o státoprávním uspořádání mají právo rozhodnout SNR a ČNR .
Jen sedm procent si však myslelo , že vyřešení státoprávního problému lze ponechat na vítězích voleb - na HZDS a ODS .
Případného referenda by se přitom zúčastnilo plných 91 procent občanů .
Průzkum zachytil rovněž politickou orientaci dotázaných .
Takže se ví , že sympatizanti SNS a HZDS by sice ve větší míře než ostatní dali volnou ruku národním radám , ale i v těchto dvou skupinách je většina pro uspořádání státoprávního referenda současně v celé ČSFR .
Samozřejmě , že zejména po nedávném brněnském setkání reprezentací ODS a HZDS , které vyústilo ve schůdný scénář rozchodu , by opakovaný průzkum mohl vyznít jinak .
Citovaná srpnová čísla nicméně připomínají , že výsledky červnových voleb neodrážely zdaleka jen názor občanů na státoprávní uspořádání , nýbrž i na mnohé jiné problémy .
Odvozovat jen a jen z nich mandát vítězných stran rozdělit Československo není zcela korektní .
a ) Josef Hiršal : Soukromá galerie - Vrcholná básnická sbírka autora donedávna ještě nevydávaného , shrnující tvorbu snových a baladických textů , vychází v Československém spisovateli .
b ) Milan Maryška : Keto znamená člověk - etnografické svědectví známého dokumentaristy z jeho tzv . sibiřské série : o umírání národa , na němž se podepsala " civilizace na sovětský způsob " ( dnes ve 20.55 na programu F 1 ) .
c ) Garry Marshall : Pretty Woman - Julia Robertsová v hlavní roli americké milostné komedie , za niž získala v daném žánru cenu Zlatý glóbus ;
od zítřka v našich kinech prostřednictvím Interamy .
Svobodná zóna není přínosem
Ostrava ( jsl ) -
První svobodné celní pásmo vzniklo v Ostravě přesně před rokem a mělo sloužit k rozvoji města .
Práci ve Free zone však momentálně našlo jen 17 lidí .
" Výroba ve svobodném celním pásmu , která měla být naší hlavní činností , je zatím omezená .
Srpen , kdy jsme vydělali 90000 korun , byl výjimečný , " stěžuje si v pořadí už třetí muž v čele akciové společnosti Free zone Ostrava Oldřich Rohan .
kursovní lístek
střed nákup prodej
Nový fotbalový sponzor
Devětadvacet hodin před dnešní fotbalovou kvalifikací ČSFR - Belgie byla v pražském hotelu Diplomat podepsána sponzorská smlouva mezi ČSFA a akciovou společností Škoda Volkswagen Group .
Podpisy šéfa fotbalové asociace dr . Václava Jíry a marketingového ředitele a . s . Franka Farského bylo stvrzeno , že čs . fotbal na úrovni reprezentace ( včetně mládeže a žen ) získává významného sponzora .
Smlouva asociaci zajišťuje ročně ( zatím pro letošek , ale s výhledem prodloužení až do konce roku 1995 ) jistou finanční částku , kromě toho na stejnou dobu dva mikrobusy VW a další čtyři osobní volkswageny , navíc slibuje značné finanční krytí větších akcí , jimiž jsou například důležitá mezistátní utkání , kongresy apod .
Smlouva není závislá na výsledcích jednotlivých reprezentačních týmů , nicméně je zřejmé , že jejich úspěšnost bude oběma stranám ku prospěchu .
z kopané
Norwich -
Norwich vede se 13 body , na druhém místě je Blackburn a třetí Stejskalův Queens Park .
Švarc Benešov -
krátce
Svátek má Adéla
ZÁKLADNÍ ŠKOLY v ČR bude v tomto školním roce navštěvovat celkem 1350000 žáků , prvňáčků je přibližně 136000 .
Na českých gymnáziích studuje 111000 studentů , na středních odborných školách a konzervatořích 141000 studentů a 303000 mladých lidí navštěvuje střední odborná učiliště .
KOUPI KRADENÉHO ZBOŽÍ jako jev morálně neospravedlnitelný zásadně odmítá přes 40 procent občanů ČSFR , ochotu vždy levně koupit kradené zboží projevila tři procenta našich občanů - vyplývá to z červencového průzkumu Institutu pro výzkum veřejného mínění .
Krize městské policie
PADL DOKONCE NÁVRH TUTO INSTITUCI ZRUŠIT
Olomouc ( bk ) -
Přestože ředitel olomoucké městské policie Rudolf Bereza složil na českém ministerstvu vnitra zkoušky předepsané pro výkon funkce , městské zastupitelstvo v pondělí doporučilo jej odvolat .
Řízením odboru městské policie byl zatím pověřen dosavadní Berezův zástupce Ladislav Smejkal a o osobě na ředitelském postu má rozhodnout konkurs .
" Já se ho nezúčastním , pokud se na svá místa vrátí tři policisté , kteří krizi kolem ředitele vyvolali , " řekl nám včera Ladislav Smejkal .
Jak jsme už psali , krize vypukla poté , co tři strážníci Zbyněk Kasal , Jana Podgrabinská a Antonín Klimek podali stížnost na Rudolfa Berezu .
Na konkrétních příkladech dokazovali jeho nekompetentnost , jež mj . způsobila , že Olomouc nemá rozpracovanou vyhlášku o městské policii .
Členové zastupitelstva v průběhu jednání žádali o konkrétní stanovisko k jednotlivým bodům stížnosti i k důvodům , které vedly radu k tomu , že už před časem nepřijala doporučení bezpečnostní komise odvolat ředitele .
Přestože se zasedání zúčastnil i Rudolf Bereza , zastupitelstvo požadované informace nedostalo .
Dokonce tu padl návrh olomouckou městskou policii zrušit .
Dokonce tu padl návrh olomouckou městskou policii
Soukromí zubaři mají starosti
NA NÁKUP ZAŘÍZENÍ SI MUSELI PŮJČIT V BANCE
Mladá Boleslav ( sch ) -
Další soukromá stomatologická ordinace začala včera fungovat v bývalé mladoboleslavské sovětské škole .
Patří manželům Haně a Jaroslavu Novákovým .
Na nákup zařízení si museli půjčit .
" Celkem jsme potřebovali částku kolem půl miliónu korun .
Přitom výhody pro lékaře na poskytování úvěrů neexistují .
Pokud jsme si půjčili od banky , pak na čtrnáct až sedmnáct procent , " řekla dr . Nováková .
Oba lékaři odcházejí z původního pracoviště , a to znamená získat vlastní klientelu .
Předpokládají , že k nim najde cestu asi 40 procent jejich bývalých pacientů .
Podle dohody se školou budou přednostně ošetřovat i zdejší žáky , pokud si to jejich rodiče budou přát .
" Zatím jedeme zcela na vlastní náklady , smlouvu s pojišťovnou jsme nepodepsali .
Nedohodli jsme se totiž na možnosti uplatnit kombinovanou platbu , to znamená částečnou úhradu od pojišťovny a zbytek by si doplatil pacient . "
Vyřešena není ani otázka spolupráce s laboratoří .
V Mladé Boleslavi jsou jen státní , a ty údajně nemají kapacitu pro zakázky soukromých lékařů .
Lázně ve svazu
Karlovy Vary ( bar ) -
Svaz lázeňství a cestovního ruchu vzniká z iniciativy úřadu města v našich největších lázních .
Členy se mohou stát jednotlivé osoby , lázeňské domy , penzióny , tradiční karlovarské podniky nebo zájmové spolky a sdružení .
Hlavním smyslem je spolupráce při vytváření celkového image města , zvyšování kvality služeb , vzájemná výměna zkušeností a informací atd .
Zájem o členství projevilo zatím více než 60 osob a firem .
Svaz by měl do konce roku vydat katalog Karlových Varů s veškerými údaji o městě a v březnu se má zúčastnit největší světové výstavy lázeňství a cestovního ruchu v Berlíně .
V Severním Irsku pokračuje válka bez vítězů
Pro osmnáctiletého vojína druhého praporu pozemního pluku britské armády Paula Turnera byla páteční patrola v severoirském městečku Crossmaglen při irských hranicích rutinní záležitostí .
Když však přecházel crossmaglenské náměstí , zasáhla ho do prsou přesně mířená střela ostřelovače Irské republikánské armády ( IRA ) .
Do smutné statistiky sektářského násilí v Severním Irsku tak rázem přibyla už 3001 . oběť .
Až do roku 1969 , kdy v Ulsteru poprvé vypukly ozbrojené srážky mezi protestanty a katolíky , měla britská armáda v Ulsteru jednu posádku s 2500 vojáky .
V roce 1972 jich už bylo dva tisíce .
Za 23 let se jich celkem 437 nevrátilo ze služby .
Není pochyb , že pro britské vojáky je převelení k některé z jednotek v Ulsteru okamžikem , kterému je lépe se vyhnout .
Na 14120 kilometrech čtverečních britské provincie se dnešních 12000 mužů v polních uniformách mění v chodící cíle teroristů .
V podobné situaci jsou příslušníci Královské ulsterské policie ( RUC ) , kteří střeží klid a pořádek v ulicích severoirských měst a vesnic .
Od roku 1969 přišlo 285 mužů v policejním stejnokroji o život .
Pokud bydlí či slouží v převážně katolických městských čtvrtích , mění denně trasu své cesty do práce a parkují jen v uzavřených garážích .
Puma semtexu na podvozku osobního vozu vyprovodila v minulosti desítky severoirských policistů do země , odkud není návratu .
Policisté z RUC jsou tak ostražití , že suší své uniformy po vyprání vždy v uzavřené místnosti , kdo ví , zda soused nedonáší IRA .
Britská oficiální místa zdůrazňují , že Ulster není jen teror .
" Severní Irsko je krásný kus země , kde se dá klidně a spokojeně žít , " říká Michael Mates , odpovědný na Úřadu pro Severní Irsko za bezpečnost v Severním Irsku .
" Nezapomeňte na neprůstřelnou vestu , " radí však před cestou do provincie znalci tamních poměrů .
" Nedokážu si představit , jaké to je , jít na nákup a procházet kolem po zuby ozbrojených vojenských hlídek , " kroutí hlavou učitelka Kathrin Traversová z Londýna , která byla v Ulsteru naposledy jako studentka na trampu .
Kořeny problému leží až v 17 . století , kdy anglický král Jakub I . po potlačení irského povstání násilně osidloval část Irského ostrova skotskými a anglickými protestanty .
Když v roce 1921 dosáhla Irská republika samostatnosti , protestantský sever zůstal v unii s britským královstvím .
Dalších bezmála padesát let dávali protestanti katolíkům zcela zřetelně najevo , kdo je v provincii pánem .
Diskriminace katolíků začínala ve školách , projevovala se v rozdílných pracovních podmínkách i v jejich podílu na místní samosprávě .
Evropská rebelie šedesátých let přinesla změny i v zapomenutém koutě Spojeného království .
Po sérii protestních akcí a krvavých srážek si katolíci získali stejná práva jako šedesátiprocentní protestantská většina .
S hledáním vlastní identity však také zesílily hlasy pro vystoupení Ulsteru z britské unie a připojení k Irsku , k němuž provincie geograficky patří .
Referendum v roce 1972 však skončilo jasným vítězstvím unionistů .
Místo uklidnění přineslo další srážky a výbuchy násilí a počátkem sedmdesátých let se roztočila nekonečná spirála vzájemného vyřizování účtů mezi protestanty a katolíky .
Vyhledávanými cíli republikánů se stali příslušníci britských ozbrojených sil v provincii , kde je IRA považuje prostě za okupanty .
Osmnáctiletý vojín Turner se stal zatím poslední v řadě obětí , které si politická a náboženská nesnášenlivost vyžádala .
Navzdory 3000 mrtvých je však konflikt v Severním Irsku zcela zřetelně bez vítězů a na obou stranách náboženských a občanských komunit zůstávají pouze poražení .
IVAN KYTKA
Autor je zpravodajem ČSTK v Londýně
V bývalé NDR trvají útoky na azylanty
POLICIE V POHOTOVOSTI , RANĚNÍ ZATÍM NEJSOU
Berlín -
V celé bývalé NDR pokračovaly v noci na včerejšek útoky proti ubytovnám žadatelů o azyl .
Dosud neznámí pachatelé přepadli ubytovnu cizinců v Lindenthalu poblíž Lipska .
Údajně nebyl nikdo zraněn .
V napadené ubytovně bydlí převážně azylanti z Rumunska , kteří se do Lindenthalu uchýlili v sobotu , po přepadení stanového tábora v Holzhausenu .
Pravicoví radikálové zaútočili také na cizineckou ubytovnu v Greifswaldu , pořádkové síly však celou akci v zárodku potlačily .
Také v braniborské Chotěbuzi se podařilo v uplynulých třech nocích odvrátit opakované útoky pravicových radikálů na místní ubytovnu uprchlíků jen díky včasnému zásahu policie .
V Braniborsku byla přepadena také ubytovna ve Vetschau .
Centrum Dušanbe v rukou opozice , prezident se skrývá v kasárnách
Dušanbe -
Ozbrojení odpůrci tádžického prezidenta Rachmana Nabijeva , kteří v pondělí obsadili prezidentský palác v Dušanbe , zajali včera další rukojmí .
V jejich rukou jsou nyní asi čtyři desítky tádžických oficiálních činitelů , mimo jiné dva vicepremiéři a starosta hlavního města .
Vedení země zřejmě zcela ztratilo kontrolu nad situací .
Prezident se podle dosud nepotvrzených informací skrývá v dušanbské posádce ruské armády .
Tádžický premiér v pondělí odstoupil a předseda parlamentu je v Kurganťubinské oblasti na jihu země , kde zkoumá možnosti nastolení výjimečného stavu .
Demonstranti , kteří mají v rukou prezidentský palác , začali včera vyjednávat se třemi zástupci předsednictva parlamentu .
O výsledcích rozhovorů dosud není nic známo .
Prezidentovi odpůrci žádají Nabijevovu demisi a slibují mu volný odchod ze země , jestliže odstoupí .
Prezidenta má nahradit prozatímní státní rada .
V Dušanbe se podle očitých svědectví soustřeďují na pěti místech skupiny ozbrojenců .
Předseda opoziční Demokratické strany Šodmon Jusupov včera odmítl přímé spojení mezi demonstranty a opozicí , nicméně vyjádřil sympatie k jejich požadavkům .
Představitelé Leninabadské oblasti , ležící na severu země , včera oznámili , že hodlají vyhlásit nezávislost a vytvořit vlastní republiku .
Na průmyslovém severu země mají většinu stoupenci postkomunistického prezidenta Rachmana Nabijeva .
Demonstranti , kteří včera ovládli centrum Dušanbe , pocházejí z jižních částí země .
V tádžickém konfliktu totiž hrají hlavní roli klanové a regionální spory .
Vraždili v Rotterdamu
Ostrava ( wil ) -
Policie včera zadržela posledního z trojice československých občanů podezřelých z vraždy muže v nizozemském Rotterdamu .
Došlo k ní v pátek 11 . září .
Holandská policie jako pachatele označila dva mladé muže z Přerova a jednoho z Liberce , kteří se s tímto nizozemským občanem znali .
Dva byli na československém území zadrženi na podnět Interpolu již v pátek .
Na všechny byla uvalena vazba a trestní stíhání bude vedeno v Československu .
ze světa
RUBL STÁLE KLESÁ
Při včerejším mezibankovním obchodování v Moskvě ( MICE ) došlo k dalšímu výraznému poklesu ruského rublu , který byl nakonec obchodován v poměru 241 rubl za americký dolar po 205.5 rublu z minulého úterý .
Podle mluvčího MICE Sergeje Novikova se další pokles kursu rublu dal dříve či později očekávat , protože v Rusku existují silné obavy z růstu inflace .
Objem úterního obchodování na MICE byl dosud nejvyšší .
Celkem bylo prodáno 66.8 miliónu dolarů , zatímco předchozí rekord z minulého úterý byl 50.32 miliónu dolarů .
PREMIÉROU HRY VÝHYBKÁŘI dramatika Briana Phelana zahájilo svou sezónu v pražském Gongu Divadlo bez zábradlí .
Režisér Viktor Polesný respektoval především osvědčené herecké " škatulky " : Karel Heřmánek ( Albert ) standardně úřednicky - komický ve slušivé uniformě i pyžamu a Vladimír Dlouhý ( Edward ) jako arogantní mladík , jemuž jde o peníze .
S rolí ušlápnutého pomocníka si více pohrál Ladislav Mrkvička , ale ani jeho Alfred , který ve své prostotě dospěje k všeničící vzpouře , nepovýšil tuto absurdní hříčku nad úroveň klasické " zájezdovky " .
FOTO : MAFA -
MICHAL RŮŽIČKA
Delta 99 chyběla
Praha ( brp ) -
Mezinárodní prodejní a kontaktní výstava automobilů Motor Show ' 92 začne dnes v pražském Paláci kultury .
Salón , který pořádají londýnská firma International Trade and Exibitions Ltd ve spolupráci s pražskou firmou CS Crossland s . r . o . , představí poprvé v Československu supersportovní verzi Chevroletu Corvette .
Lahůdkou bude také vylepšený Mercedes AMG 500 SL 6.0 .
Oba modely vystavuje ve své expozici naše společnost Beso .
Z domácích firem představí novinku mladoboleslavská Škoda : pick - up s chladicí skříní opavské továrny Atrei .
Naopak velmi očekávaný model Delta 99 liberecké společnosti Auto Delta , který by měl stát méně než sto tisíc korun , se do včerejška v Paláci kultury neobjevil , snad by měl dorazit dnes .
Nečekaný účet hokejového šampionátu
TELEMUNDI NEDODRŽUJE TERMÍNY SPLÁTEK , ČS . FEDERACE NEMÁ ČÍM PLATIT FAKTURY
Místo očekávaného vysokého zisku , podle některých optimistů až 30 miliónů korun , musí Čs . hokejová federace čelit hrozbě pětimiliónového pasíva z pražského mistrovství světa .
Vyplynulo to z rozhovoru generálního sekretáře federace Miloše Broukala s MF DNES .
Rozsáhlá smlouva se společností Telemundi řešila organizační zabezpečení mistrovství , převod komerčních práv na Telemundi a zaručovala rozpočet .
" Smlouva byla udělána tzv . na nulu , ale stanovila také rozdělení případného zisku , 75 procent pro federaci , 25 procent pro Telemundi , " řekl pan Broukal .
- Každá marketinková společnost počítá při uzavírání smlouvy se ziskem , jinak by sotva ke smlouvě přistoupila , takže zisk se musel předpokládat .
" Neříkám , že se nepředpokládal a různí lidé na různých místech o zisku mluvili .
Na jedné tiskové konferenci , pokud si pamatuji , padla dokonce částka třicet milionů .
Každý pracoval s tím , aby se podařilo také něco vydělat . "
- To se tedy nepodařilo , a proslýchá se , že federace má dokonce ze šampionátu dluhy .
" Federace neobdržela od Telemundi dvě poslední měsíční splátky .
A už u nás leží určité faktury , které nejsme schopni platit , poněvadž na účtu mistrovství světa dvě platby nenaběhly . "
- Proč podle vás nedošlo k zaplacení dvou splátek ?
" Někteří sponzoři a některé firmy , s kterými měla Telemundi smlouvy , nezaplatili v termínu , a dokonce prý dochází k soudním vymáháním . "
- Nezdá se vám , že výúčtování mistrovství se příliš táhne ?
Šampionát skončil začátkem května .
" My bychom byli rádi , kdyby bylo vyúčtování dávno uzavřeno , ale s některými skutečnostmi lze těžko hnout .
Stále je někde ve vzduchu nějaká částka peněz . "
- Mluvíte dost neurčitě . . .
" Pokud bychom dvě poslední splátky neobdrželi , zůstal by nám schodek pět miliónů . "
- Zatím tedy jasno nemáte . . .
" Bude záležet na tom , kolik peněz se ještě ze sponzorů a firem podaří vytáhnout . "
- Můžete do sporů mezi Telemundi a sponzory nějak zasáhnout ?
" Smlouvy byly uzavřeny mezi Telemundi a sponzory , federace v nich nefiguruje . "
- Co stálo celkově pražské mistrovství ?
" Rozpočet se pohyboval kolem padesáti miliónů . "
- Může případný finanční schodek šampionátu nějak výrazně zasáhnout do rozpočtu federace ?
" Roční rozpočet federace je šedesát miliónů a má být vyrovnaný .
Museli bychom uvažovat , z které položky pasívum pokrýt . "
Neapol řekla ano
MARADONA PLAKAL
Vedení italského prvoligového klubu SSC Neapol souhlasilo s prodejem Diega Maradony do Sevilly za 7.5 miliónu dolarů .
Oznámil to včera v Curychu mluvčí FIFA .
Podle zpráv španělského rozhlasu zaplatí Sevilla 3.5 miliónu dolarů během týdne a zbytek ve splátkách .
" Začínám znovu žít .
Jsem neobyčejně šťasten , že to takhle dopadlo , " reagoval se slzami v očích Diego Maradona .
Jednání v Curychu trvalo téměř pět hodin .
Sevilla údajně za Maradonu nejprve nabídla 4.5 miliónu dolarů , zatímco Neapol požadovala odstupné ve výši 9 - 15 miliónů .
Finance na Gabčíkovo nejen ze slovenského rozpočtu
Bratislava -
Slovenská vláda nesouhlasí s tím , aby pokračování prací na dočasném řešení vodního díla Gabčíkovo bylo finančně zabezpečeno jen z rozpočtu SR .
" Slovenská vláda s tím může souhlasit jen pod podmínkou , že bude zastaveno investování všech ostatních aktivit z federálního rozpočtu , " řekl ministr zemědělství SR Peter Baco , kterého včera vláda SR navrhla jako vedoucího delegace vlády ČSFR na jednání s maďarskou stranou o Gabčíkovu .
P . Baco nepředpokládá , že ve sporu o Gabčíkovo bude nutné se obrátit na Mezinárodní soudní dvůr v Haagu .
Praha -
Okamžité pozastavení prací na vodním díle Gabčíkovo a urychlené zahájení jednání vlád ČSFR a Maďarska společně s odborníky ES požadují představitelé českých a slovenských ekologických hnutí a nevládních organizací .
Na včerejší tiskové konferenci to uvedl za občanskou Iniciativu Děti Země Jindřich Petrlík .
Podle bývalého ministra - předsedy Federálního výboru pro životní prostředí Josefa Vavrouška čs . i maďarská strana podnikla v souvislosti s vodním dílem řadu velmi nevstřícných kroků , které vyústily v to , že původně technické , ekologické a ekonomické problémy přerostly v závažný problém politický .
Připomínky poslanců k novele tiskového zákona
Vládní návrh nového tiskového zákona s drobnými připomínkami doporučily k projednání sněmovnám FS jejich ústavněprávní výbory .
Už dnes , přestože návrh není zařazen na program schůze sněmoven , poslanci většiny parlamentních stran jeho znění odmítají .
Místopředseda vlády ČSFR Milan Čič ( HZDS ) nám sdělil , že osobně návrh neviděl .
Také další místopředseda Stráského kabinetu Miroslav Macek ( ODS ) potvrdil , že se jím vláda nezabývala , neboť pochází ještě z dílny Čalfova kabinetu .
Jak jsme se dále dozvěděli , všechny neprojednané návrhy zákonů předchozí vlády Stráského kabinet z parlamentu stáhl a předkládá je jen tehdy , pokud si je osvojí ( nebo její člen ) .
Nejmenovaný vládní činitel nám sdělil , že " nepodstatné právní normy " , vypracované předchozí federální vládou , si její nástupkyně osvojuje a předkládá do FS bez podrobnějšího projednání , " aby se parlament měl čím zabývat " .
Některých poslanců FS jsme se přesto zeptali , co návrhu tiskového zákona nejvíce vyčítají .
Tomáš Kopřiva ( ODS ) : " Návrh nového tiskového zákona se mi nezdá nejšťastnější .
Obsahuje několik velice diskutabilních paragrafů .
Například totální povinnost autorizace , vztah mezi majiteli deníků a zpravodajských agentur versus provozování rozhlasového a televizního vysílání .
Domnívám se , že by tomuto zákonu prospělo , kdyby byl znovu přepracován . "
Epidemie salmonelózy
Mladá Boleslav ( sch ) -
Okresní hygienická stanice v Mladé Boleslavi zaregistrovala v posledních dnech několik desítek případů onemocnění salmonelózou .
Zdrojem epidemie byly cukrářské výrobky z jedné soukromé prodejny v Mladé Boleslavi .
" K nákaze došlo podle našich poznatků ve dnech 11 . - 12 . září , " řekl včera ředitel OHS Mladá Boleslav Vojtěch Kolín .
" V současné době ještě probíhají rozbory odebraných vzorků , a proto zatím nelze přesně určit druh potraviny , která byla původcem nákazy .
Provozovnu jsme až do vyšetření celé záležitosti uzavřeli . "
Podle informace přednosty infekčního oddělení okresní nemocnice v Mladé Boleslavi Ivana Dostála bylo ke včerejšku hospitalizováno dvacet nemocných se salmonelózou .
" Měli jsme tu i komplikované případy , ale nelze říci , že všichni naši nemocní se nakazili pouze z tohoto jednoho zdroje .
Jsme spádovou nemocnicí pro dvě třetiny středních Čech , a proto přijímáme nemocné i z jiných okresů .
Zatím nám však bezprostředně nehrozí nedostatek lůžek pro další případy výskytu salmonelózy . "
Premiér Stráský : zeštíhlení není rozpad
PARLAMENT ŽÁDÁ ZÁRUKY PROTI NEÚSTAVNÍMU ZÁNIKU FEDERACE
Praha ( ben ) -
Koncepci spolupráce České republiky a Slovenské republiky pro případ ústavního rozdělení ČSFR , a to zejména v oblastech zahraniční politiky , obrany , měnové , finanční , rozpočtové , celní oblasti , popř . i celkovou koncepci hospodářské politiky , dopravy , telekomunikací a pohybu osob , předloží federální vláda federálnímu parlamentu do 15 . listopadu .
Do 15 . října Stráského kabinet rovněž předloží poslancům FS program opatření vlády proti živelnému a neústavnímu zániku federace a proti případnému riziku vyvolávání konfliktů mezi občany v souvislosti s řešením státoprávních otázek .
Tyto požadavky navržené poslancem Ivanem Fišerou za klub ČSSD jsou součástí usnesení , které parlament přijal na závěr své včerejší celodenní diskuse ke zprávě vlády o situaci ve státoprávním uspořádání .
Zprávu předložil Stráského kabinet na třetí schůzi sněmoven FS zahájené 11 . října , která byla svolána z iniciativy opozičních poslanců .
Včera premiér Jan Stráský ( ODS ) poslancům připomněl , že " být pohromadě a zároveň odděleni nelze , být odloučeni a zároveň spolupracovat všude , kde to bude možné , je jediná schůdná cesta " .
Jak dodal , tuto roli nesmí federální vláda zanedbat .
Třetí cesta je vedlejší kolejí .
Zmínil se rovněž o třech oblastech úkolů , které vláda předložila parlamentu ve svém programovém prohlášení .
Týkaly se mimo jiné zeštíhlení federace na pět ( z dvanácti původních ) federálních ministerstev s tím , že ostatní budou do 30 . září zrušena a jejich kompetence převedeny na republiky .
Cíle maastrichtských dohod :
MĚNOVÁ UNIE .
V jejím rámci by ES měla do roku 1999 zřídit centrální banku , která by vydávala společnou evropskou měnu .
POLITICKÁ UNIE .
Státy ES by měly uplatňovat jednotnou obrannou a bezpečnostní politiku , která by se schvalovala na základě konsensu .
V roce 1996 by ES měla začít budovat společný obranný systém .
SPOLEČNÁ POLITIKA :
Po zavedení většinového systému hlasování by ES obdržela rozhodovací pravomoci v otázkách školství , zdravotnictví , kultury , ochrany spotřebitelů , spolupráce v oblasti průmyslu a vývoje .
EVROPSKÝ PARLAMENT .
Toto shromáždění by v oblastech společné politiky obdrželo i legislativní pravomoci .
POLITIKA VŮČI PŘISTĚHOVALCŮM .
Budou přijaty společné zásady pro přijímání přistěhovalců ze států , jež nejsou členy ES .
Pohyb obyvatelstva ve státech ES bude volný .
OBČANSTVÍ .
Společné občanství unie zaručuje svobodnou možnost pohybu ve všech členských státech a po roce 1994 i hlasovací právo a právo kandidovat ve volbách .
V centru slovenské špionáže stojí prý dnes Maďarsko
Budapešť -
" Maďarský národ vystřízlivěl z velkých přátelství a zůstali mu jen malí nepřátelé .
Před nimi musíme naši zem chránit .
Prohlásil to maďarský ministr bez portfeje , pověřený dozorem nad maďarskými tajnými službami , Tibor Füzes .
" Slovensko intenzívně buduje své špionážní sítě a v centru jejich pozornosti stojí Maďarsko , " dodal ministr .
Maďarská diplomatická místa včera také oznámila , že čekají na urychlenou odpověď Prahy na dopis maďarského ministra zahraničí Jeszenszkého z minulého týdne , v němž navrhl svému partnerovi z ČSFR Jozefu Moravčíkovi zahájit konzultace o vodním díle v Gabčíkovu .
Za příznivější než v jugoslávské Vojvodině označil postavení maďarské menšiny na Slovensku předseda maďarské vlády a vládního Maďarského demokratického fóra ( MDF ) József Antall v rozhovoru , který je otištěn v posledním čísle amerického týdeníku Newsweek .
Dodal však , že slovenská ústava " neposkytuje menšinám přiměřené záruky " .
Stalinova dcera je v chudobinci
BRITÁNIE :
Londýn -
Světlana Stalinová , 66 letá dcera bývalého sovětského diktátora Josefa Stalina , žije v útulku pro nemajetné v západní části Londýna .
Do útulku se přestěhovala údajně nedávno , protože se ocitla ve finančních těžkostech a nemá střechu nad hlavou .
V útulku platí 78 liber týdně za ubytování a jídlo .
Na auto už Dianě nezbývalo
ANI KRÁLOVSKÉ KAPSY NEJSOU BEZEDNÉ
Londýn -
Princezna Diana se po deseti měsících rozhodla vrátit výrobci Mercedes 500 SL , který si loni v prosinci najala na měsíční splátky ve výši 1250 liber ( asi 62500 Kčs ) .
Mluvčí Buckinghamského paláce zdůvodnil Dianino rozhodnutí tím , že ani kapsa prince Charlese a princezny Diany není bezedná .
Dodal , že její rozhodnutí bylo čistě osobní .
" Cítila , že by si nyní měla stejně jako každý utáhnout opasek . "
ze zákulisí
ZNÁMÝ TOVÁRNÍ JEZDEC Tatry Kopřivnice Karel Loprais , který má na svém kontě i vítězství v Rallye Paříž - Dakar a momentálně je na trati Rallye Paříž - Peking , pomáhá svému bratru Milanovi při podnikání .
Firma Loprais duo , která sídlí ve Frenštátě pod Radhoštěm , loni na podzim koupila v obci Závišice na Novojičínsku dům , kde chtějí zřídit prodejnu s venkovním posezením .
" Zatím tak ale ještě neučinili , " řekl nám starosta Závišic Vlastimil Hejda .
Peníze z můstku neprší
NAD FRENŠTÁTSKÝM SKOKANSKÝM AREÁLEM POMALU VÍTĚZÍ REZ
Ocelové schody ukusuje rez .
Výšlap po nich na skokanský můstek ve Frenštátu pod Radhoštěm není příliš bezpečný .
Obáváme se , že se některý ze stupňů prolomí .
Konstrukce můstku K - 90 by potřebovala nový nátěr , háčky držící umělý povrch uhnívají .
Přesto je můstek jedním z mála provozuschopných v republice , a to především díky obětavým lidem , kteří ho na každý závod dokáží pečlivě připravit .
" Co se bude dít příští roky , nevíme , " říká nám vedoucí lyžařského areálu a zároveň předseda oddílu lyžování TJ MEZ Frenštát pod Radhoštěm Jiří Sedláček .
" Bez pomoci lyžařského svazu patrně nebudeme schopni můstek financovat .
Umělý povrch , s nímž se nic nedělo už 11 let , musíme letos začít rekonstruovat .
Jen přeložení hmoty bude stát 200000 korun a stejně to bude jen provizórium na takových pět roků .
Poslední dotace od ČSTV na provoz areálu přišla v roce 1990 .
Bylo to čtvrt miliónu korun , od té doby jsme nedostali prakticky nic .
Přitom skokanský můstek nás při největších úsporách ročně stojí 600000 korun . "
Polovinu jsou frenštátští lyžaři schopni hradit z výtěžku lanovky a z poplatků za tréninky .
Jeden den na můstku stojí zahraničního skokana 150 korun , československého 120 korun . "
100000 korun nám letos ještě poskytla TJ , ale kde seženeme zbylých 200000 korun zatím nevím .
Loni nám pomohl městský úřad , který však letos přispívá hlavně na provoz zimního stadiónu , což si vyžádá kolem 450000 korun .
Na nás tak nezbude , " míní pan Sedláček .
Ten je spolu s Jiřím Raškou , na jehož počest po olympijském vítězství v roce 1968 byl můstek postaven , autorem patentu na výrobu umělé hmoty vhodné pro skoky na lyžích .
Od výrobce Beskydsportu Frýdek - Místek oddíl v minulosti získával dva tisíce korun z prodané tuny .
Ročně to přineslo kolem 300000 korun .
V posledních letech však pracovníci Beskydsportu nebyli schopni zajistit odbyt , a tak výrobu před třemi roky zastavili .
Tento měsíc při jednáních o další budoucnosti můstků přislíbili představitelé lyžařské federace přispět 30000 korunami .
Frenštátští skokani ještě píší na komisi ČSTV , která by měla rozhodnout o případném příspěvku z havarijního fondu .
Příští rok by na nutné opravy potřebovali navíc nejméně 300000 korun .
Historie škodováckých joint venture PRVNÍ ŘÍJEN DALŠÍM DNEM " D " SPOLEČNÝCH PODNIKŮ
Podle sdělení tiskového oddělení plzeňské Škodovky jsou reálnými termíny pro uzavření společných podniků s německou firmou Siemens 1 . říjen u Škoda Energo a zhruba polovina listopadu u Škoda Transport .
Vzhledem k tomu , že původní plánovaný termín k podpisu obou konečných smluv ( 1 . 7 . 1992 pro oba podniky ) byl již několikrát odložen , nelze však podle vedoucích pracovníků dopravní i energetické divize , kteří si nepřáli být jmenováni , plánovaná data považovat za vyloženě definitivní .
To se týká především zamýšleného podniku Škoda Transport , na jehož vytvoření se práce od počátku poněkud opožďovaly .
Jak nás dále informovali , ihned po podepsání prvotní " Dohody o vytvoření společného podniku " ( Škoda Energo 25 . 11 . 1991 a Škoda Transport 19 . 12 . 1991 ) byly v německém Ehrlangenu vytvořeny pracovní skupiny a stanoveny základní strategické cíle .
Během června však česká i německá strana usoudily , že je nutné smlouvy o uzavření společných podniků odsunout .
Zástupci koncernu Škoda Plzeň i společnosti Siemens shodně uvedli , že hlavním důvodem bylo nedokončení přípravných prací v obou plánovaných podnicích .
Prakticky stejné vysvětlení následovalo po uplynutí dalšího , v případě Škody Transport dalších dvou termínů .
V této době však bylo údajně patrné , že německý partner váhá s podpisem obou joint venture v důsledku stoupajících závazků Škodovky a zároveň vzhledem k nejasnostem kolem odběru šedesáti lokomotiv původně určených pro bývalý SSSR a nedořešené situace jaderné elektrárny Temelín .
Schválena nová ministerstva
Praha ( jet ) -
Zákon pozměňující strukturu státní správy přijali včera poslanci ČNR .
Podle něj se ruší ministerstvo obchodu a cestovního ruchu , ministerstvo pro hospodářskou politiku a rozvoj a ministerstvo průmyslu .
O jejich působnost se podělí nově vznikající ministerstvo hospodářství a ministerstvo průmyslu a obchodu .
( Do české vlády byl už po červnových volbách jmenován Karel Dyba jako ministr hospodářství a Vladimír Dlouhý jako ministr průmyslu a obchodu . )
Bude také zřízen Úřad pro legislativu a veřejnou správu České republiky , řízený místopředsedou vlády .
Poslanci rovněž doporučili české vládě , aby připravila zřízení ministerstva obrany a ministerstva dopravy ČR .
Při hlasování o těchto bodech většina opozičních poslanců opustila místnost , protože podle jejich názoru zákon předjímá rozpad federace .
Muzika ostrá jako břitva
Firma Bona z Karviné k nám tituly produkované firmou Nuclear Blast Records , zaměřující se na death metal , nejen dováží , ale album skupiny INCUBUS BEYOND THE UNKNOWN dokonce vydala v licenci .
Trio Incubus jsme u nás mohli vidět loni živě v Edenu , kde vystupovali spolu s dalšími skupinami pohybujícími se na pomezí grindcore a death metalu , což jsou extrémně tvrdé formy rocku .
Od ostatních kapel se Incubus lišili nápaditostí .
Jejich skladby byly plné změn rytmů i riffů , které ještě zdůrazňovala invenční kytarová sóla .
Ostrost , tvrdost a takřka zběsilé tempo jim však nechybělo nikdy .
To najdeme i na desce , kterou natočili bratři Howardové sami .
Moyses hrál na bubny a Francis , který také všechny písně nazpíval , nejen na kytaru , ale také na basu .
Zvukově je album bližší grindcore než živé vystoupení .
Kytara s basou vytváří hlukovou stěnu , do níž střílí kulomet bicích a zařezávají se kytarová sóla , jež se střídají s chrčivým vokálem .
Díky řadě změn , kdy riff střídá riff , což dále podtrhávají proměny rytmických figur , však žádná ze skladeb nenudí .
Beyond The Unknow není bezduchá jízda , ve které je vše podřízeno tempu .
To jen zdůrazňuje nasazení .
Nikdy nechybí místo na kytarové vyhrávky nebo na přechody bicích .
Nejzřetelnější je to v nejdelším On The Burial Ground , kde se změn nelze dopočítat .
Muzikantskou invenci však bratři Howardové ukazují ve všech skladbách .
Homosexuálové na obrazovce
klípky
Homosexuálové na obrazovce
Velmi obtížně vznikal pořad ostravské televize s názvem Stejná znaménka .
Snahou jeho tvůrců bylo ukázat život několika homosexuálních párů .
Těsně před natáčením však jedna mužská dvojice odmítla v televizi vystoupit z obav před možnou ostudou .
Nakonec se členové ostravského klubu Lambda sdružujícího homosexuály shodli , že když se budou uzavírat , nic se na vztahu okolí k této skupině lidí nezmění .
Na obrazovce tedy přece jen budeme moci nahlédnout do dvou domácností .
V jedné žijí společně dva muži , v druhé ženy , které upřímně vypovídají o svém způsobu života .
Pořad bude odvysílán na ČTV 8 . října dopoledne a pak v 18.30 hodin .
UTAJOVANÝ AUTOMOBIL DELTA 99 , který hodlá společnost Auto Delta prodávat za 99900 korun , byl včera odhalen .
Jde o typ Fiat 124 ze šedesátých let , podobný Ladě 1200 .
Vyrábí se licenčně v Indii s motorem Nissan o obsahu 1171 ccm .
Mnozí zákazníci však , aniž jej viděli , už včera od rána skládali padesátitisícovou zálohu .
rekvalifikační kursy
Přinášíme nabídku některých rekvalifikačních kursů a . s .
Vítkovice Ostrava pro II . pololetí roku 1992 .
Nabídky mohou využít i pracovníci jiných organizací nebo zájemci o soukromé podnikání .
1 . kursy na výuční listy
soustružník kovů , frézař , strojní zámečník , montér ocelových konstrukcí , slévač , kovář , tesař a jiné profese .
2 . zaučení na dělnické profese
omítkář , zedník - štukatér , zedník - obkladač , tesař - lešenář , obedňovač , vodoinstalatér , dřevorubec a jiné .
3 . svářečské kursy
svářeč plamenem - základní kurs , svářeč elektrickým obloukem ručně - obalenou elektrodou , svářeč v ochranné atmosféře argonu TIG , a jiné .
4 . kursy pro technickohospodářské pracovníky
kurs managementu - I . i II . stupeň , kurs marketingu , asertivita , finanční management firmy , kurs defektoskopie , účetnictví s praxí , programování CNC , psychologie prodeje , škola obchodníků a jiné .
5 . služby - výuční listy
kuchař , číšník , prodavačka
6 . služby - krátkodobé kursy , soukromé podnikání
kurs průvodce cestovního ruchu , management soukromého podnikání , minimum podnikatele , kurs pro pracovníky ostrahy - členy závodních stráží , pedikérka - manikérka , kurs masérů , šička , krejčí , košíkář - výrobky z proutí , hoteliér , barman a jiné .
Podrobnější informace obdržíte v rekvalifikačním středisku a na poradenském odboru a . s .
Vítkovice , telefon 29 / 26273 , 22746 , 28575 .
Středeční 525 km dlouhou etapu rallye Paříž - Peking s cílem v čínském Wuwei vyhrál Japonec Shinozuka ( Mitshubishi Pajero ) před Citroeny ZX s Walldegaardem a Auriolem .
Přesto stále vede Lartigue ( Citroen ZX , v etapě 6 . - 7
Mezi kamióny byly znovu nejrychlejší vozy Perlini ( 1 . Houssat , 2 . Perlini ) , třetí dorazil Marčenkov ( Kamaz ) .
Naši Loprais a Kahánek ( oba Tatra ) obsadili v etapě čtvrté a páté místo a celkově uhájili druhou a čtvrtou příčku .
Orct ( Litvínov )
Holaň ( Vítkovice ) , Řezníček ( Olomouc )
Mach ( Kladno ) , Horák ( Č . B . ) , Čaloun ( Litvínov )
na slovíčko s obráncem PETREM PAVLASEM ( 24 ) , který před svou sedmou ligovou sezónou přestoupil ze Zlína do Pardubic
Proč jste jako mnoho jiných nezmizel v zahraničí ?
" Dvakrát mě chtěl Washington , kde jsem draftován , jenže Zlín mě nepustil .
Letos jsem jednal o dánské lize , do třetice zamítnuto .
Teď mám slíbeno , že když přijde dobrá nabídka , Pardubice mě příští rok uvolní .
Reprezentace ?
Chuť vrátit se tam by byla , ale musí být podepřena výkony .
Mám ještě hodně rezerv , momentálně v produktivitě .
Jedna asistence za tři zápasy je málo . "
Československá lobby v USA chybí
Praha ( ben ) -
Nový velvyslanec ve Spojených státech amerických Michael Žantovský včera v diskusi se členy zahraničních výborů FS konstatoval , že naše styky s Kongresem USA nejsou dostačující .
Jednou z příčin je neexistence tzv . československé lobby , a to i přes skutečnost , že v USA žijí přibližně tři milióny lidí českého nebo slovenského původu .
Styk s krajany komplikují , podle jeho slov , některé legislativní otázky .
Krajané totiž požadují změnu restitučních zákonů , možnost korespondenčního hlasování při čs . volbách a kritizují rovněž podobu našeho devizového zákona .
Za ne příliš příjemný úkol své mise považuje M . Žantovský přípravu návrhu na rozdělení zastupitelského úřadu v USA .
Velvyslanec Žantovský rovněž uvedl , že od listopadu 1989 byla ambasáda v USA postupně zcela nově obsazena .
M . Žantovský na dotaz některých poslanců dále sdělil , že i v případě vítězství Demokratické strany v amerických volbách by byly naše vzájemné vztahy na stejně dobré úrovni jako dnes .
Michael Žantovský však odmítl hodnotit činnost své předchůdkyně Rity Klímové .
V rozpravě jako jediný protestoval proti jmenování Michaela Žantovského velvyslancem v USA poslanec Ivan Sviták ( LB ) .
Prohlásil , že diplomacie je oblast pro M . Žantovského zcela neznámá a že je navíc představitelem hradní politiky , která ztroskotala i v domácích poměrech .
televize
F 1
Přestávka od 11.50 do 15.20
Přestávka od 11.25 do 15.20
Ministr Šimon Peres vyzval k izraelsko - syrskému summitu
Jeruzalém -
Izraelský ministr zahraničí Šimon Peres vyzval včera ke svolání izraelsko - syrské schůzky na nejvyšší úrovni .
" Nevím , zda existuje nějaká šance , ale vím , že taková schůzka je potřebná , " zdůraznil ministr izraelskému rozhlasu v odpovědi na otázku , jaké jsou naděje na setkání mezi premiérem Jicchakem Rabinem a prezidentem Háfizem Asadem .
" Domnívám se , že nyní nadešel čas , aby se sešli předáci Sýrie na všech úrovních s představiteli Izraele na všech úrovních , " řekl Peres .
New York -
Sýrie je připravena na " úplný mír " s Izraelem , prohlásil včera syrský ministr zahraničí Farúk Šará .
" Jsme ochotni přistoupit na úplný mír za úplné stažení z okupovaných území , " řekl novinářům ministr Šará krátce před zahájením rozhovorů se svým americkým protějškem Lawrencem Eagleburgerem .
" Naše upřímnost je nesporná .
Můžete se zeptat Izraelců , ti to vědí , " dodal F . Šará .
AUTOMOBILY NA PARKOVIŠTI v Saint - Privas se octly téměř pod vodou , když jihozápadní Francii postihla prudká bouře spojená s lijáky
TELEFOTO : ČSTK - AP
J . Cibulka a kol . : POHYB OLOVA , KADMIA A RTUTI V BIOSFÉŘE
Doc . Ing . J . Cibulka , DrSc . , z Vysoké školy zemědělské v Praze vydal v prosinci 1991 velmi potřebnou monografii , zpracovávající z nejrůznějších pohledů problematiku 3 nejdůležitějších rizikových prvků v našem životním prostředí .
Celkem 20 kapitol zpracovalo vedle citovaného autora dalších 12 spolupracovníků z nejrůznějších výzkumných pracovišť .
Ve spolupráci a za podpory ministerstva životního prostředí ČR se tak podařilo vydat monografii , která nemá v našich podmínkách obdobu .
V úvodních kapitolách se hovoří o znečišťování životního prostředí , především atmosféry , kadmiem , rtutí a olovem , dále se uvádí výskyt těchto prvků ve vodních ekosystémech , v nejrůznějších půdách a rostlinné vegetaci až po kontaminace hospodářských i volně žijících zvířat .
Zde se pak autoři zabývají průnikem těchto rizikových prvků z diety do mléka , reprodukčních orgánů a dalších tkání , hovoří se o esencialitě pro zvířata , o negativním působení těžkých kovů na biotechnologické procesy a jejich kvalitu a jeden úsek knihy je věnován i působení výskytu těžkých kovů v potravním řetězci na zdraví lidí .
Samostatnou kapitolu tvoří pojednání o limitech , normách a legislativě a konečně pak navazuje analytická problematika , umožňující exaktní , objektivní a reprodukovatelné stanovení hodnocených rizikových prvků .
Monografie končí statí o prognóze a dalším vývoji celé řešené problematiky .
Krátká recenze se nemůže zabývat mimořádně významnými otázkami , jež jsou v knize prezentované ( vztah kadmia k poruchám sterility u zvířat i lidí , výskyt kadmia v dovážených fosfátových hnojivech , zamoření životního prostředí olovem z automobilů , význam rtuti z mořidel či v zubních plombách , možnosti zbavení prostředí ( půdy ) těžkých kovů , jejich nálezy v rybách našich i dovezených , těžké kovy v houbách , jejich pohyb v celém potravním řetězci od půdy a vody až do organismu člověka atp . ) .
Monografie má 432 str . , každá z 20 kapitol uvádí literární citace samostatně ( celkem jde o více než 2300 citací ) a bude jistě zajímat nejen analytiky a specialisty příslušného oboru , nýbrž především zemědělce , veterinární a humánní lékaře i toxikology .
Měla by se stát nezbytnou součástí knihoven , které jsou u podniků a institucí , jejichž pracovní náplní je získávání zdravých potravin rostlinného i živočišného původu obecně a obzvláště pak těch , jejichž cílem je výroba biopotravin .
Zájemci o získání této monografie musí spěchat , poměrně malý náklad ( 1100 ks ) a přijatelná cena ( 120 Kčs ) vzhledem k mimořádnému významu celé problematiky již předem signalizují pravděpodobnost brzkého rozebrání .
Zdeněk Sova
Vášně kolem " DNA otisků prstů "
JOSEF CHALUPSKÝ
O tom , jak byla zpochybňována v záhlaví uvedená záležitost při důkazním řízení v soudních procesech v Americe , jsme již psali ( Vesmír 70 , 523 , 1991 ) .
Kritika byla tehdy vedena proti technické stránce věci , určité lehkovážnosti při hodnocení testů , nedostatku kontrol aj .
Tentokrát je napadení vážnější .
Dotýká se více podstaty .
Koncem r . 1991 R . Lewontin a D . Hartl z Washingtonské univerzity ( USA ) uveřejnili v časopise Science ( 254 , 1745 , 1991 ) článek , ve kterém kritizují pravděpodobnostní výpočty uvádějící , jak mohou být analyzované měnlivé části genomu mezi lidmi zastoupeny .
Možnost , že by se některá sestava mohla opakovat dvěma různými lidmi , se udává od 1 : 500 tisícům až 1 : 738 biliónům !
Podle autorů článku by to však platilo jen tehdy , kdyby se lidé mezi sebou skutečně zcela volně mísili , jak předpokládají genetici při tzv . panmixii .
To je při zcela volném náhodném " párování " se stejnou teoretickou pravděpodobností pro všechny partnery vstupující do hry .
Jen v Americe však existují četné etnické skupiny žijící v " uzavřených " , dědičně se izolujících společenstvech .
Navíc jsou v nich podskupiny , kde si lidé po generace vyhledávají své životní partnery v těsném sousedství .
Zde představy o rozsáhlém nahodilém míšení neplatí a pravděpodobnostní odhady o možných shodách musí být sníženy nejméně o jeden až dva řády !
Hrozí pak nebezpečí , že by se přece jen mohla vyskytnout shoda mezi různými jedinci , což by nakonec vedlo tak daleko , že by nevinný mohl být nespravedlivě odsouzen .
Dokud nebudou takováto etnika prozkoumána , nelze výsledky srovnání s jistotou u soudů používat .
( Mohlo by se to týkat právě i případu Castra , viz Vesmír 70 , 523 , 1991 . )
Potřebný výzkum by trval asi 10 - 15 let .
Ve stejném čísle Science byl uveřejněn článek populačních genetiků R . Chakrabortyho z univerzity v Texasu ( USA ) a K . K . Kidda z Yaleovy univerzity ( USA ) , kteří s předchozími názory nesouhlasí .
Uvádějí dosud známá konkrétní čísla výskytu určitých alel variabilních úseků u dvou etnik , ale i srovnání týkající se výskytu krevních skupin ( A , B , 0 , Rh faktor atd . ) .
Obavy předchozích autorů se podle nich nepotvrzují .
Navíc právě u krevních skupin oba badatelé zdůrazňují , že výsledky zkoumání těchto vlastností se běžně a dávno využívají při soudních procesech , což by zde vlastně nemělo také platit .
Další studie dokazují , že rozdílnost uvnitř skupin bývá dokonce větší než mezi skupinami navzájem .
Poválečná populační exploze smazala mnohé tradiční vazby , což je další doklad svědčící proti prvním tvrzením , a její potomci patří ke skupinám se zvýšenou zločinností .
Potud by se vlastně nic nestalo .
Byly vedle sebe zveřejněny jen dva různé názory na určitou věc .
Jenže vše mělo předehru .
Kritický názor se objevil v citlivé době , kdy již výsledky analýz DNA začaly být při procesech odmítány jako nedostatečně průkazné a začalo hrozit nebezpečí , že se toho hned chytnou obhájci .
Nakonec by se mohlo stát , že by dosáhli vytlačení analýzy DNA z důkazního řízení vůbec .
Ostatně článek Lewontina a Hartla byl také takto již v předběžné podobě použit v jednom případu v Oregonu a začal kolovat v rukopisu mezi genetiky a soudními znalci .
Zastánci užívání analýz DNA okamžitě vycítili nebezpečí a začali proti němu vystupovat .
Jeho zveřejnění v Science bylo pozdrženo a článek byl doprovozen příspěvkem s opačným stanoviskem , sepsaným na přímou výzvu .
Lewontin a Hartl takovéto jednání označili za " ránu pod pás " !
I když oba autoři proti analýzám DNA nejsou , vyvolalo vše značné napětí .
O způsobeném rozruchu svědčí i ohlas v četných dopisech zaslaných do redakce Science , obsáhlých reakcích všech autorů a vydavatele ( Science 255 , 1050 , 1992 ) .
Nelze je tu probírat a tak si všimněme jen jednoho dopisu , ve kterém se objevila pozoruhodná myšlenka .
Pisatel se staví na stranu používání analýz a všímá si názvu posledního odstavce článku Lewontina a Hartla .
Nazvali jej " Co dělat " .
To autorovi dopisu připomnělo stejný název Leninova spisu z r . 1902 .
" A všichni přece dobře víme , jak to pak dopadlo . "
Pozici nejodhodlanějších obhájců užívání metody oslabují někdy jejich zřetelné vazby na firmy , které se prováděním analýz zabývají .
Vliv finančních zájmů je nepochybný ( Nature 355 , 753 , 1992 ) .
Zajímavé je , že bez vášní " prošel " např . o něco starší článek J . E . Cohena z Rockfellerovy univerzity v New Yorku ( USA ) , který v podstatě napadá posuzování výsledků z obdobných pozic ( American Journal of Human Genetic 46 , 358 , 1991 ) .
Neměl zřejmě stejnou publicitu .
Další rozruch se odehrál v Anglii .
Je možné , že si někteří čtenáři vzpomenou na fotografii z r . 1948 , která později prošla vícekrát tiskem .
Byly na ní " slavnostně " páleny kartotéční lístky ještě se skutečnými otisky prstů .
Ve zmíněné době byla ve městě Blackburn znásilněna a zavražděna čtyřletá holčička a pod její postýlkou byla nalezena pohozená láhev s otisky prstů .
Vyšetřujícímu inspektorovi se tehdy podařilo dosáhnout toho , že bylo shromážděno 50 tisíc otisků místních obyvatel a pachatele tak odhalil !
Vznikla tím cenná sbírka , která se mohla v budoucnu hodit při řešení jiných případů .
To by však nesměl do hry vstoupit vyhraněný cit obyvatel pro zasahování do lidského soukromí a pro omezování osobní svobody , což by v zachování sbírky viděli .
Dnes byla v Anglii založena databáze , která uchovává výsledky analýz na DNA .
Smí však obsahovat jen záznamy od usvědčených osob či lidí podezřelých ze zločinů , které nebyly vyřešeny .
V této databance se měl nacházet však i záznam člověka , který byl z podezření očištěn .
A oheň byl na střeše !
Zástupce občanského hnutí chránícího svobodu občanů ostře proto napadl londýnskou policii a obrátil se na evropský Výbor pro lidská práva .
Ředitel policie na to pak nepřesvědčivě ve stylu , jak jsme zvyklí od nás , odpověděl , že výsledek vlastní analýzy byl ze sbírky vyjmut , ale záznam však zůstal z jakýchsi technických důvodů v počítači dál ( Nature 355 , 195 a 667 , 1992 ) .
Přesto všechno se však uplatňování nové metody při soudních procesech nezadržitelně a oprávněně šíří a občas se nějaký kolektiv navíc " pochlubí " svými úspěchy .
Tak italské skupince kolem B . Dallapiccoly z univerzity v Římě se loni podařilo usvědčit nehodného strýce , který zabil svou sedmiletou neteř .
Stačily jim k tomu skvrnky od krve na šatech podezřelého a materiál z kořínků vlasů tamtéž nalezené oběti .
Úseky DNA si namnožili pomocí tzv . PCR ( viz Vesmír 69 , 309 , 1990 ; 70 , 629 , 1991 ) .
V případech s jednoznačnými a jasnými výsledky analýzy je užitečnost metody nepochybná .
( Pěkný a nepochybný obraz představuje též ilustrace k tomuto článku . )
Ale všechny výše uvedené neshody a bouře může zcela zatlačit do pozadí úplně nové vylepšení dosavadní techniky .
A . J . Jeffreys z univerzity v Leicesteru , tedy týž badatel , který převedl do praktické podoby nález Wymanové a Whita z r . 1980 ( viz Vesmír 68 , 700 , 1989 ) a umožnil dnešní rozbory , přišel se svými spolupracovníky v této oblasti na zcela nové a zjemnělé řešení .
Dosavadní rozbor " DNA otisků prstů " rozlišuje jedince podle výskytu délkově odlišných úseků v určitých měnlivých oblastech lidského genomu , v tzv . variabilních lokusech .
Elektroforeticky je dělí a zviditelní obarvením .
Některé lokusy jsou vytvářeny mnohonásobným opakováním jedné nebo více variant určitého krátkého motivu ( dlouhého např . 30 nukleotidů ) .
Zatímco dosavadní metoda odlišila pouze celkovou délku dané oblasti genomu , nová metoda jde dále a dovoluje ozřejmit , v jakém pořadí se jednotlivé varianty daného motivu v určitém lokusu střídají .
Také zde je vyjádřena jedinečnost každého člověka !
Výsledný elektroforetický obraz připomíná obraz získaný metodou dosavadní , ale příčné linie nám určují něco jiného : vlastně digitálně zachycené pořadí , ve kterém se postupně střídají varianty motivů ve studovaném variabilním lokusu .
Tyto vztahy zvláště vyniknou tím , že se celá situace hodnotí porovnáváním vzájemně se doplňujících " žebříčků " ve dvou drahách .
Protože opět tu hraje roli PCR , dala by se tato metoda zjednodušeně nazvat " digitální PCR " .
Metodika je zatím v plenkách , ale slibuje revoluci v dosavadní praxi .
Potvrdí - li se skutečně její možnosti , tak při rychlosti , se kterou jsou v rozvinutých zemích zaváděny výsledky vědy do praxe , se s ní brzy setkáme v soudních síních ( Nature 354 , 204 , 1991 ) .
A pokud čtenář najde v budoucnu v literatuře zmínku o nějaké " Jeffreysově metodě " , bude to právě ta dosud prováděná metoda " DNA otisků prstů " .
Toto označení bylo navrženo ve stejném čísle , v němž vyšla práce Jeffreysovy skupiny .
" Jeffreysova metoda " závažně přispěla ke zpřesnění některých zásadních důkazů v soudním řízení a tím i k možnosti spravedlivějšího posuzování pře .
A zavedení tohoto názvu by právě v oblasti soudnictví mohlo pomoci překrýt dojem z jiných " metod Jeffreysových " , což byly tvrdé a neobjektivní postupy jistého soudce Jeffreyse r . 1685 .
HELVETICA PLTČ .
ALTERNATIVY UKONČENÍ PALIVOVÉHO CYKLU
a ) PŘÍMÉ ULOŽENÍ - OTEVŘENÝ CYKLUS
- chlazení paliva po dobu 3 - 5 let po vyjmutí z reaktoru
- transport do meziskladu
- dochlazování a snižování aktivity v meziskladu po dobu 40 let
- transport do lokality pro definitivní uložení
- úprava paliva pro přímé uložení
- konsolidace paliva ( možná )
- umístění v úložišti
- definitivní usazení
DŮVODY PRO A PROTI PŘÍMÉMU ULOŽENÍ
Pro :
- nízké okamžité investiční náklady pro mezisklad
- okamžité získání času za nízkou cenu , ale s pozdější perspektivou na nákladnější řešení
- minimalizace objemu radioaktivních odpadů oddělených od paliva
- většina nákladů je vynaložena v Československu , tedy bez nároků na placení ve tvrdé měně
- redukované požadavky na transport
- plutonium je pohromadě se štěpnými produkty , a tedy ve formě rezistentní proti teroristům
- 10 - 25 % úspory nákladů na palivový cyklus ( 2 - 5 % z provozních nákladů )
Proti :
- uložená paliva jsou se svým energetickým obsahem ztracena , neboť přímé uložení znehodnocuje potenciální zdroje energie , totiž uran a plutonium
- reziduální investice do paliva se odepisují
- provozně neověřená technologie
- nutnost skladovat ohromné objemy vyhořelého paliva ( V Československu 5000 tun uranu do r . 2015 , tj . 30000 palivových kazet , objem asi 2500 m 3 )
- nechrání před změnami cen uranu
- provozovateli jaderné elektrárny přibývá starost o dlouhodobé skladování
V současné době je pět zemí , USA , Kanada , Finsko , Španělsko a Švédsko , závislých na přímém uložení .
Těchto pět zemí provozuje 40 % kapacity jaderných zdrojů elektrické energie .
b ) RECYKLOVÁNÍ - UZAVŘENÝ CYKLUS
- chlazení paliva po dobu 3 - 5 let po vyjmutí z reaktoru
- transport do meziskladu nebo do přepracovacího závodu
pro skladování řádově desetileté
- oddělení paliva od povlaku a konstrukčního materiálu
- přepracování
- návrat vysoceaktivních radioaktivních odpadů do země jejich vzniku dva roky po přepracování
- znovuvyužití recyklovaného uranu , který má zbytkové obohacení
- další využití plutonia s 65 % obsahem štěpitelných materiálů
- výroba čerstvého paliva
Důvody pro a proti recyklování
Pro :
- dlouhodobě prověřená technologie
- v zemi vzniku nevznikají jiné nároky na zařízení s výjimkou skladů na vitrifikované odpady ( v případě ČR a SR nutné až po r . 2005 )
- společnost zabezpečující přepracování přebírá rizika a řeší problémy s ochranou životního prostředí za pevné ceny
- servis " na klíč " nevyžaduje žádné další investice v zemi vzniku vyhořelého paliva
- zpožděné platby redukují okamžité požadavky na cizí měnu
- získání další energie : 20 % z uranu a 15 % z plutonia
- ochrana proti proměnným cenám uranu
Proti :
- rozhodnutí o přepracování je nutné vykonat v krátké době ;
v současnosti se tedy rozhoduje o náhradě nákladů ve vzdálenější budoucnosti , a proto s vyšší mírou nejistot
- recyklování plutonia může požadovat projektové změny
- náklady na palivo MOX nejsou ještě přesně známé
- v nejbližší době vyžaduje souhlas vlády s návratem vysoceaktivních odpadů po r . 2005
- nutnost vyčíslit náklady na transport přes jiné země a smluvně ho zajistit
rok 1992 1995 2000 2005 2100 2115
Tab . hromadění vyhořelého paliva v Československu
Jedna třetina vyhořelého paliva z VVER 440 vznikne v Dukovanech , ostatní na Slovensku .
Lze předpokládat snížení celkového množství vzhledem k očekávanému zvýšení vyhoření po modernizaci VVER 440 i VVER 1000 .
Radioaktivita vztažená na jednotku vyrobeného množství energie klesá s vyhořením .
Nicméně se současným palivem je do r . 2015 množství vyhořelého paliva řádově 5000 tun uranu .
PETR OTČENÁŠEK
Emise síranů vyvolávají globální ochlazování
Aerosoly antropogenního původu , zejména aerosoly s obsahem síranů vznikajících při spalování fosilních paliv a tavení kovů , podstatně přispívají ke globálnímu ochlazování a mohou anulovat oteplovací účinky skleníkových plynů znečišťujících ovzduší na severní polokouli ( Science 255 , 423 , 1992 ) .
Robert J . Charlson z Washingtonské university a jeho spolupracovníci odhadují , že síranové aerosoly antropogenního původu vyvolávají průměrný globální pokles energie dopadajícího slunečního záření o 1 až 2 watty na čtvereční metr , což je srovnatelné s odhadovanou hodnotou oteplování působenou skleníkovými plyny .
Síranové aerosoly ochlazují Zemi dvěma způsoby : přímým rozptylem krátkovlnného slunečního záření a zvyšováním celkové odrazivosti oblaků .
Na rozdíl od některých skleníkových plynů přetrvávají aerosolové částice v atmosféře krátkou dobu a zůstávají koncentrovány blízko svých zdrojů .
V těchto oblastech se projevují jejich účinky nejsilněji .
Donedávna se předpokládalo , že aerosoly antropogenního původu mají pro globální klimatické změny jen nepatrný význam ( Chem . and Eng . News 70 , 31 , 1992 / 4 ) .
Petr Molík
Proč a jak učit přírodní vědy - o smyslu našich gymnázií
. . . Proč vlastně učíme na gymnáziích přírodovědné předměty ?
O humanitních předmětech , jako je český jazyk nebo dějepis , nikdo nepochybuje , že především přispívají k všeobecnému vzdělání .
O přírodovědných předmětech se spíš mlčky uvažuje jako o přípravě na povolání pro některé studenty ;
jejich význam jako součásti všeobecného vzdělání se nebere příliš v úvahu .
V současné civilizaci se ovšem každý občan setkává s tolika problémy , ke kterým moderní přírodní vědy mají co říci , že nedostatek přehledu v přírodních vědách může handicapovat kohokoliv z nás .
Náplň přírodovědných předmětů musí být ovšem uzpůsobena tak , aby vybavila přírodovědnými poznatky právě toho , kdo už s přírodními vědami do styku nepřijde : budoucího ekonoma , právníka , filologa .
Musím totiž mít určité minimální tušení o stavbě atmosféry , o ultrafialovém záření a o jeho vlivu na organismy , abych neřekl : " Já se ozónové díry nebojím , v našem kraji je ovzduší čisté . "
Mám - li základní vědomosti o rozmanitosti vlastností jedinců v rámci téhož druhu , o rozmanitosti podmíněné dědičností i různými vlivy prostředí , nebudu argumentovat takto : " Winston Churchill kouřil a pil a dožil se čtyřiadevadesáti , a můj strýc abstinent a nekuřák umřel na infarkt v osmapadesáti ;
tak přeci kouření nemůže škodit . "
Přírodovědné vzdělání se stává zvlášť akutní nyní , kdy se na nás valí vlna iracionality provázená nákladnou reklamou .
Kdo si pamatuje něco o látkové přeměně v organismu , ten pojme podezření nad zázračnými metodami , které slibují rychlé a pohodlné zhubnutí .
Kdo aspoň něco ví o kinetické teorii tepla , ten přinejmenším znejistí nad tvrzením homeopata , že " roztok se musí před použitím protřepat , aby molekuly léčiva získaly dostatečnou energii " .
Přírodovědné vzdělání by asi snížilo počet těch , kteří dnes vydávají nezanedbatelné sumy za léky zahraničního původu , i když si mohou koupit domácí ekvivalent .
Přírodovědné vzdělání se může zužitkovat nejen v osobním životě , ale i při výkonu povolání : i právník nebo ekonom , nemluvě již o kterémkoliv učiteli , se ve své profesi setkávají s podobnými problémy .
Tomuto cíli ovšem neposlouží přírodovědné vzdělání založené na memorování faktů ;
k tomu je třeba rozumět právě vztahům a příčinným souvislostem .
Takto podávané přírodovědné poznatky budou také lépe přijímány i těmi studenty , kteří počítají s povoláním zcela jiného zaměření .
Zvláštní postavení má ekologie .
Právě s ekologickou problematikou se může z titulu své funkce setkat každý řídící pracovník , ať je technik , ekonom či právník .
Střední škola mu musí poskytnout aspoň takové vzdělání v ekologii , aby viděl , proč je třeba brát připomínky profesionálních ekologů vážně .
Takové vzdělání opět nemůže být zaměřeno jen na fakta , ale také na velké souvislosti . . . .
Prof . RNDr . Václav Kubišta , CSc .
Magna charta za vědecká práva žen ?
V srpnu se sešlo na 200 astronomů i astronomek v Ústavu kosmického teleskopu na Univerzitě Johnse Hopkinse v Baltimoru , aby dali daň současnému hnutí za práva žen , za větší uplatnění ve vědě i odporu proti sexismu - sexuálnímu obtěžování .
Pojem sexual harassment se dostal i na stránky našich časopisů ( zvláště zásluhou dvou článků Josefa Škvoreckého ) s půvabným českým " překladem " harašení . . .
Dr . Laura Daulyová z tohoto pracoviště si stěžovala na hrůzný průběh své přednášky - později zjistila , že její kolegové v auditoriu si při výkladu krátili čas " vědeckými " propočty jejích fyzických svůdností . . .
Účastníkům šlo o uplatnění žen i různých národnostních menšin při vědecké aktivitě .
Volalo se po potřebě Magny charty ženských práv , po vzdělávání bez sexuálního obtěžování , proti tomu , že se pánové v laboratořích baví pornografickými obrázky zpracovávanými na obrazovkách , o potřebě vhodnějšího prostředí pro ženy ve vědeckých ústavech . . .
Mozek a chaos
IVAN DVOŘÁK
JIŘÍ WACKERMANN
MILAN PALUŠ
. . . a jestli že nemusí mysl ve všem , co koná , se vnitřní nutností řídit , . . . je toho příčinou drobounká úchylka prvků na libovolném místě a v nejistou chvíli . . . .
Titus Lucretius Carus : De rerum natura
( Zpěv II . , verš 291 , ) přel . Julie Nováková
Jak pracuje náš mozek ?
Tato záhada vzrušuje lidstvo po staletí .
Jak ukazuje úvodní citát , již staří Římané tušili složitost a delikátnost procesů , které v mozku probíhají .
Teprve však v období rozvoje moderní vědy , a zejména v průběhu posledního století jsme nashromáždili nesmírné množství poznatků o prostorové i funkční struktuře mozku .
Víme , že mozek je sídlem psychických procesů a centrem zpracování a ukládání informace .
Víme , z čeho se skládá , známe jeho složitou anatomickou strukturu .
Víme , že základním prvkem zpracování informace mozkem je nervová buňka - neuron , kterých mozek obsahuje asi 10 11 .
Víme , že neuronů existuje mnoho různých typů , známe jejich tvary , struktury i rozdíly mezi nimi .
Víme , jak neurony mezi sebou komunikují .
Víme , že neurony mozkové kůry jsou funkčně a prostorově sdruženy do vertikálních struktur zvaných sloupce a ty pak do oblastí specializovaných na určité úkoly .
Pochopili jsme mnohé o organizaci paměti - víme např . , že paměť dlouhodobá a krátkodobá jsou založeny na různých fyzikálně - chemických mechanismech .
Víme , že spánek není žádné klidové období v činnosti mozku , nýbrž aktivní a poměrně složitě strukturovaný proces .
A víme samozřejmě i mnoho dalšího : současné poznatky o mozku by snadno zaplnily velkou knihovnu .
Bylo by snadné podlehnout pokušení a uvěřit , že již víme o mozku téměř vše .
Ve skutečnosti však pravý opak je pravdou - o mozku toho daleko více nevíme , než víme .
O tom se lze velmi snadno přesvědčit , položíme - li si některé primitivní otázky , které pouhé pozorování funkce mozku musí nutně vyvolávat .
Např . : Co je podstatou vybavování ?
Čím to je , že téměř ihned po dotazu víme , zda nějakou informaci ( např . jméno ) známe , či nikoliv , a přesto může trvat hodiny , než si toto ( známé ) jméno vybavíme ?
Co je podstatou pozornosti ?
Jaká je funkce spánku ?
Proč některým výjimečným lidem stačí spát dvě hodiny denně , zatímco průměrný člověk potřebuje osm ?
Jak dochází k psychickým poruchám ?
Proč mozek psychicky nemocného hodnotí vjemy doprovázející bludy a halucinace jako reálné vnější podněty ?
Na mnoho takových otázek dosud neumíme odpovědět .
Naše představy o mozku se postupně , a někdy i radikálně , měnily .
Dlouhou dobu byl mozek chápán jako v podstatě elektrický systém , kde hlavním procesem je digitální přenos informace typu " všechno , nebo nic " .
Teprve později jsme pochopili význam biochemických procesů , které v mozku probíhají , a roli chemických mediátorů při cíleném usměrňování synaptického přenosu .
Mozek se z centra zpracování informací s přesně definovanými vstupy a výstupy do řízeného systému stal integrální součástí tohoto systému .
Dlouhou dobu jsme se rovněž domnívali , že zpracování informace v mozku má lokální charakter - hledali jsme různá centra pro tu či onu funkci .
Nyní je zřejmé , že zejména vyšší mozkové funkce nemají lokální charakter .
Prvotní představy také předpokládaly , že mozek pracuje sekvenčním způsobem , tj . podobně jako většina našich současných počítačů , které jednotlivé elementární logické operace provádějí jednu po druhé .
Teprve v poslední době se vyjasnilo , že činnost mozku má masívně paralelní charakter , tj . že pro činnost mozku je charakteristické zpracování mnoha operací souběžně .
Poznávání mozku má tedy svou dynamiku : období " normální vědy " ( ve smyslu , v jakém tento termín zavedl T . S . Kuhn ) se střídají s obdobími změn paradigmat .
Mnoho vědců v různých etapách výzkumu mozku podléhalo , a dokonce i v současné době podléhá iluzi , že studiem a pochopením základních stavebních kamenů mozku poznáme , jak mozek funguje .
Další a další kupení experimentálních poznatků by nás tedy mělo automaticky dovést i k pochopení principů vyšší nervové činnosti .
Otázky položené v předminulém odstavci však naznačují něco jiného : nejen že na tyto otázky neumíme odpovědět , ale dalším hromaděním stále detailnějších dílčích poznatků se k odpovědi na ně ani neblížíme .
Podle " Struktury vědeckých revolucí " již zmiňovaného Kuhna je to situace typická pro předkrizové stadium , kdy opět stojíme na prahu změny vědeckého paradigmatu .
V čem by mohla spočívat tato změna našeho pohledu na mozek ?
Stále více si uvědomujeme , že poznání prostorové a funkční struktury mozku je pouze jistou projekcí , zploštěním celkového obrazu činnosti mozku .
Toto poznání je pro pochopení činnosti mozku jistě zcela nezbytné , není však nepostačující .
Existuje totiž i dynamická struktura mozku , která časovým uspořádáním jednotlivých dílčích procesů vytváří vysoce koherentní chování .
Její roli jsme si po dlouhou dobu příliš neuvědomovali ( nebo jsme o mozku nevěděli dost pro to , abychom si tuto roli uvědomit mohli ) , její význam jsme značně opomíjeli a v důsledku toho o ní nevíme téměř nic .
Zdá se přitom , že je to právě tato struktura , co je pro pochopení procesů probíhajících v mozku velmi podstatné .
Studium dynamické struktury mozkových procesů donedávna úspěšně vzdorovalo našim pokusům o teoretickou analýzu .
Z řady pozorování i měření ( např . EEG ) víme , že procesy v mozku mají charakter , který bychom při prvním pohledu nazvali periodický - nalézáme v nich různé typy oscilací .
Pokusy definovat periodu těchto oscilací však ztroskotávají a podrobnější studium ukazuje , že časový průběh mozkových procesů je daleko složitější než prostý cyklický proces .
Dynamika těchto procesů byla tedy dlouhou dobu označována za " složitou " , což bylo považováno za jistou omluvu pro její odsunutí na okraj výzkumného zájmu .
V poslední době chápeme , že bez pochopení dynamické struktury mozkových procesů nemůžeme pochopit ani celkové fungování mozku .
Neustálé narážení na " složitost " nás vede přímo k otázce " co to vlastně je složitost mozkových procesů a jaký je její význam pro pochopení jejich fyziologické role ? " .
Složitost , kterou jsme dosud považovali za obtíž , se tím náhle - přesně v souladu s tezemi T . S . Kuhna - stává centrálním bodem našeho zájmu .
Teoretické přístupy , které se používají pro studium složitosti mozkových procesů , jsou do značné míry podmíněny matematickými prostředky , které máme k dispozici .
Navíc se těsně prolínají s přístupy experimentálními .
Dříve než se věnujeme jejich výkladu , se proto zmiňme o tom , jak můžeme dynamiku mozkových procesů registrovat .
Potom se též dotkneme historického kontextu , ve kterém rozvoj a aplikace metod studia složitosti mozkových procesů probíhá .
Stochastický versus deterministický přístup
Počátky teoretické analýzy EEG se datují do 30 . let našeho století , kdy Hans Berger jako první studoval frekvenční složení tohoto signálu .
Analyzovat teoreticky určitý signál znamená především vytvořit jeho vhodnou formální abstrakci - matematický model .
Ten je obvykle formulován ve formě rovnic popisujících časové změny veličin charakterizujících daný signál .
Tyto rovnice obsahují rovněž parametry , tj . veličiny , které se v čase nemění a jejichž hodnota je charakteristická pro průběh daného signálu jako celku .
V dalším kroku je nutno z experimentálních dat o průběhu signálu tyto parametry odhadnout .
Původní velký objem dat se tímto postupem nahradí relativně malým počtem parametrů , jejichž hodnoty ve všech následujících úvahách a analýzách studovaný signál reprezentují .
Volba vhodného matematického modelu má tedy v teoretické analýze zcela zásadní roli .
Brzy po počátku teoretických studií byl pro EEG vytvořen teoretický model , který vychází z představy , že dílčí procesy probíhající v mozku mají náhodný charakter - hodnota např . elektrického potenciálu v daném místě a okamžiku je s jeho předchozími hodnotami spojena pouze pravděpodobnostními vztahy .
Je tedy v principu nemožné předpovědět další průběh hodnot potenciálu , je možno pouze každé hodnotě přiřadit určitou pravděpodobnost , že v daném místě a daném časovém okamžiku nastane .
Globální mozkové procesy vznikají podle této představy lineárním sčítáním velkého množství jednoduchých , relativně nezávislých dílčích procesů probíhajících v různých místech .
Výsledkem tohoto sčítání je ovšem opět náhodný proces .
I okamžitá hodnota EEG signálu v každém okamžiku je tedy s hodnotami předcházejícími spojena pouze pravděpodobnostními vazbami - není předchozím průběhem signálu určena jednoznačně .
Tato představa umožňuje využít pro popis mozkových procesů matematické teorie , která byla pro náhodné procesy podrobně rozpracována .
Ta vede k formální analýze EEG založené na studiu jeho frekvenčního složení - místo průběhu signálu samotného studujeme , s jakou intenzitou jsou v signálu zastoupeny periodické komponenty o různých frekvencích .
Při matematické formulaci stochastického přístupu se tak vědomě vzdáváme pochopení kauzality v organizaci jednotlivých dílčích procesů v mozku a studované zákonitosti popisujeme pouze jazykem matematické teorie pravděpodobnosti .
I přesto , že použití teorie náhodných procesů neobsahuje žádné prvky specifické právě pro mozek ( pomocí stejného aparátu lze studovat např . kmity parní turbíny ) , tento formální přístup se v některých směrech osvědčil .
Jeho pomocí můžeme např . dobře klasifikovat jednotlivé typy EEG záznamů a charakterizovat jejich rozdíly .
Jeho nevýhodou je , že neumožňuje fyziologickou interpretaci .
Do takto vytvářených teoretických modelů nelze zahrnout žádné ze současných poznatků o dynamice mozkových procesů .
Přirozeně proto vznikla potřeba rozvoje alternativních přístupů .
Hledání se zaměřilo zejména na osvětlení deterministických zákonitostí mozkové činnosti .
Vzhledem k již zmiňované složitosti mozkových procesů nebylo však možno využít tradičních metod deterministického modelování , jaké známe např . z chemické kinetiky .
Potřebný matematický aparát dodala proto až teorie deterministického chaosu , jejíž počátky se datují teprve do konce sedmdesátých let .
V tomto pojetí EEG není tedy náhodný signál , nýbrž signál zcela determinovaný ( připouští se určité množství superponovaného náhodného šumu ) .
Jeho zjevná " náhodnost " se vysvětluje právě citlivou závislostí na změnách stávajícího stavu a fraktálním charakterem příslušného atraktoru ve stavovém prostoru .
Povšimněme si , jak dobře tato představa koresponduje s pozorováním Tita Lucretia Cara .
Podotkněme , že oba dva přístupy se vzájemně nevylučují .
Pro každý přírodní jev je možno vytvořit řadu alternativních matematických modelů .
Problém se tedy týká volby vhodnějšího ze dvou rozdílných modelů .
I když již zmíněné teoretické úvahy směřují jednoznačně k přístupu deterministickému , rozhodnout o vhodnějším je možno pouze na základě analýzy experimentálních dat .
Míry složitosti deterministických signálů
Pro popis EEG signálů se zavádějí tzv . míry složitosti , které celý složitý průběh studovaného procesu charakterizují pouze jedním nebo nanejvýše několika čísly .
Největší význam pro analýzu EEG mají ty míry složitosti , které lze přímo odhadovat z experimentálních dat , aniž bychom znali deterministický předpis , kterým je daný proces řízen .
Takových měr komplexity je známa v současné době celá řada ;
jsou vesměs konstruovány tak , aby vyjadřovaly jistým způsobem definovanou složitost signálu .
Jednou z nejčastěji používaných měr složitosti je pro svou efektivní odhadnutelnost ( i pouze pomocí osobních počítačů ) míra zvaná korelační exponent .
Ten nabývá hodnoty nula pro konstantní proces ( tj . proces , kdy se vůbec nic nemění ) , který můžeme považovat za absolutně determinovaný , a tedy v tomto smyslu za " jednoduchý " .
Pro oscilující proces s jedinou frekvencí , tedy proces poněkud složitější , než je proces konstantní , nabývá korelační exponent hodnoty jedna .
Konečně pro bílý šum , tedy pro zcela nedeterminovaný a v tomto smyslu " složitý " proces , diverguje korelační exponent do nekonečna .
Zjistíme - li , že pro nějaký proces je hodnota korelačního exponentu konečná a ostře větší než nula , klasifikujeme tím tento proces podle jeho složitosti na škále , kde jedním extrémem je konstantní proces a druhým bílý šum .
Korelační exponent můžeme za určitých podmínek interpretovat následujícím způsobem : Zaokrouhlíme - li jeho hodnotu na nejbližší vyšší celé číslo , dostaneme nejmenší počet proměnných , kterými můžeme daný signál bezezbytku vyjádřit .
Z této interpretace také vyplývá použití korelačního exponentu při testování možnosti deterministické interpretace studovaného signálu .
Je - li totiž signál deterministický ( chaotický ) , je jeho korelační exponent vždy konečný .
Obrácené tvrzení však bohužel neplatí - zjistíme - li , že korelační exponent nějakého signálu je konečný , vypovídá to pouze o tom , že tento signál deterministický být může ( ale může být za určitých okolností i náhodný ) .
Existují však jiné míry složitosti ( např . Kolmogorovova entropie ) , které umožňují rozlišit mezi deterministickými a náhodnými signály v obou směrech .
Korelační exponent EEG
Vysoká fyziologická variabilita EEG signálu se odráží i ve vysoké intra - a interindividuální variabilitě korelačního exponentu EEG ( podle výsledků získaných v Psychiatrickém centru Praha je intra - individuální variabilita korelačního exponentu přibližně 10 % a interindividuální variabilita přibližně 20 % ) .
Více než absolutní hodnoty korelačního exponentu mají zde význam trendy , tj . změny korelačního exponentu při přechodech mezi přesně definovanými fyziologickými stavy .
Výsledky lze shrnout asi takto :
Hodnota korelačního exponentu EEG pro zdravé jedince kolísá v rozmezí 4 - 6 .
Pro stav s otevřenýma očima bývá zpravidla vyšší než pro stav s očima zavřenýma .
Při výrazné patologii , jakou je epilepsie , hodnota korelačního exponentu klesá na 2 - 3 .
Při REM spánku je jeho hodnota velmi blízká hodnotě při bdění s otevřenýma očima .
Při raných stadiích narkotizace hodnota korelačního exponentu naopak roste na 8 - 9 .
Vzpomeňme , že hodnota korelačního exponentu deterministického signálu dává počet proměnných , kterými lze studovaný signál bezezbytku charakterizovat .
Konečné hodnoty korelačního exponentu EEG tedy naznačují , že deterministický model mozkových procesů by mohl být přijatelný .
Bohužel , jak jsme již upozornili , tento výsledek nelze považovat za konečný důkaz .
Je zapotřebí studovat ještě hodnoty některých dalších měr složitosti ( např . Kolomogorovovy entropie ) , abychom mohli oprávněnost deterministického modelu považovat za skutečně prokázanou .
čáST TEXTU je dána jako popiska k obr .
Jaký má chaos význam pro činnost mozku ?
Dejme tomu , že výsledky naznačené v předchozích kapitolách se potvrdí i v širším měřítku , a že tedy procesy probíhající v mozku budeme moci oprávněně zkoumat jako procesy chaotické .
Předpokládejme , že se prokáže i to , že různým fyziologickým nebo patologickým stavům mozku odpovídá na různých místech různá složitost zde probíhajících procesů .
Přirozeně se potom budeme ptát : proč je tomu tak ?
Jaký význam má chaos pro činnost mozku ?
Tato otázka samozřejmě nemusí být zcela legitimní .
Dnes již jen málokdo sdílí původní představy o nezbytnosti všech struktur a vlastností organismu .
Přesto však jsou determinismus a chaotický charakter mozkových procesů natolik výrazné fenomény , že uvedená otázka může mít svůj smysl .
Definitivní odpověď samozřejmě neznáme , můžeme se však pokusit alespoň o odpověď částečnou , i s tím rizikem , že se snadno ocitneme na nejisté půdě spekulací .
Jedním z nejzávažnějších úkolů mozku je neustále zajišťovat přizpůsobování se měnícím se podmínkám .
Aktivní přizpůsobování těmto změnám znamená neustále organizovat dynamiku mozkových procesů takovým způsobem , aby organismus nacházel jisté " optimální " stavy .
Adaptace musí být přitom dostatečně citlivá : aby zachytila změny okolí dostatečně včas , musí již v počátku reagovat na velmi malé změny vnějších podmínek .
Na druhé straně však musí být dostatečně globálně stabilní - ani velké změny vnějších podmínek nesmí vychýlit organismus z jistého základního rámce stavů slučitelných se životem .
Právě tyto vlastnosti naplňují chaotické režimy svou citlivou závislostí na počátečních podmínkách a svou tendencí udržovat se v ustáleném režimu daném limitní množinou ( atraktorem ) ve stavovém prostoru .
Chaotický charakter mozkových procesů může být tedy důležitý pro nalézání optimálních stavů při neustálém přizpůsobování se změnám vnějších podmínek .
To naznačuje , že teorie deterministického chaosu by mohla poskytnout nástroj , jehož prostřednictvím bude možno nahlédnout do některých vztahů mezi vnějším světem a dynamikou činnosti mozku .
Touto cestou chceme vyjádřit své poděkování našim spolupracovníkům a kolegům , zejména RNDr . V . Albrechtovi , CSc . , MUDr . I . Davidovi a RNDr . J . Klaschkovi z Psychiatrického centra Praha , bez jejichž spolupráce by tento článek nikdy nemohl vzniknout .
Zavázáni jsme rovněž prof . MUDr . C . Höschlovi , DrSc . , za mnoho stimulujících diskusí , MUDr . Ing . S . Petránkovi , CSc . , a Ing . J . Krajčovi , CSc . , z Fakultní nemocnice Bulovka za poskytnutí části použitých dat a RNDr . J . Kočišové , CSc . , a RNDr . A . Beránkové za kritické posouzení rukopisu .
361 / 55
Texty k obrázkům :
Obr . 1 . : Mapa rozložení korelačního exponentu po povrchu skalpu u zdravého probanda při relaxaci se zavřenýma očima a při mentální aktivitě .
Vidíme , že ačkoliv číselné hodnoty korelačního exponentu nejsou příliš rozdílné , jejich rozložení na povrchu skalpu je jiné .
Obr . 2 . : Srovnání map rozložení korelačního exponentu po povrchu skalpu u zdravé osoby a u epileptika .
V obou případech byl záznam registrován ve stavu relaxace se zavřenýma očima ( povšimněme si různých barevných škál pro normálního pacienta v prvním a druhém obrázku - první obrázek má jemnější rozlišení ) .
Laboratoř aplikované matematiky a bioinženýrství
Psychiatrické centrum Praha
DÁT JAKO POPISKU K OBR . 1 A OBR . 2
Topografie mozkových procesů
Jak víme z klinické i experimentální zkušenosti , pro pochopení dynamiky mozkových procesů je důležitý nejen časový průběh EEG , ale i jeho prostorové rozložení .
Poměrně názornou reprezentaci topografie EEG poskytuje tzv . mapování mozku ( brain - mapping ) .
Tuto metodu lze využít pro libovolný parametr odvozený z EEG pro více kanálů určitého rozmístění registračních elektrod na povrchu skalpu .
Za předpokladu spojitého rozložení studovaného parametru po celém skalpu ( přičemž jeho hodnoty můžeme fakticky zjistit pouze v místech , kde jsou přilepeny elektrody ) se s využitím interpolačních metod vypočtou hodnoty tohoto parametru odpovídající všem bodům na skalpu .
Číselným hodnotám se potom přiřadí barevná škála a obraz povrchu hlavy se příslušným způsobem vybarví .
Vznikne mapa rozložení hodnot daného parametru po povrchu skalpu .
Příklady takových map , které představují jeden z příspěvků Psychiatrického centra Praha k poznání souvislostí topografie a dynamiky mozkových procesů , ukazují obr . 1 a 2 .
Oba obrázky jasně dokumentují rozdíly , které nalézáme ve složitosti procesů probíhajících na různých místech mozku při různých mentálních stavech nebo při patologii .
Uvedené výsledky naznačují , že cesta k pochopení principů činnosti mozku pomocí studia složitosti probíhajících procesů může být slibná .
Zároveň však tyto výsledky nesmíme přeceňovat .
Většina získaných poznatků zatím představuje spíše kazuistiky než poznatky obecně platné , neboť - v důsledku již zmiňované vysoké proměnlivosti EEG jak u jednotlivce tak mezi různými jednotlivci - se statistická platnost pozorovaných závislostí těžko prokazuje .
KONEC POPISKY
BOX 1
SCHRÖDINGEROVA KOČKA A ŠTĚRBINOVÝ EXPERIMENT
Rozdíl mezi statistickým popisem založeným na klasické mechanice a statistickým popisem založeným na pravděpodobnosti v kvantové teorii byl podrobně probrán v článku J . Podolského " Vlny versus částice " ( Vesmír 71 , 193 , 1992 / 4 ) , kde se rozebírá experiment s elektrony dopadajícími na přepážku s dvěma blízkými štěrbinami .
" Měření " zde představuje - tak jako obecně v kvantové mechanice - přípravu určitého stavu elektronu .
Pokud je otevřená první štěrbina a druhá je zavřená , připravíme stav " elektron prošel první štěrbinou " , je - li tomu naopak , připravíme stav " elektron prošel druhou štěrbinou " ;
otevřeme - li obě najednou , připravíme stav " nevíme , kudy prošel " .
Každý ze stavů je popsán jinou vlnovou funkcí .
Funkci odpovídající poslednímu případu můžeme psát jako " směs " vlnových funkcí odpovídajících prvním dvěma .
Provedeme - li ale následná měření na tuto " směs " , výsledky nebudou superpozicí výsledků měření na jednotlivé funkce zvlášť - v řeči vln , vlny ve " směsi " spolu interferují .
Při experimentu , kdy postupně dopadá tisíc elektronů při zavřené druhé a pak tisíc elektronů při zavřené první štěrbině a při dalším experimentu tisíc elektronů při obou štěrbinách otevřených , budou se obrazy stop elektronů na stínidle za přepážkou lišit .
Pokud by se částice chovaly podle klasické mechaniky , procházely by i při současně otevřených obou štěrbinách jenom jednou z nich a přítomnost druhé by jejich dráhu neovlivnila ;
stopy na stínidle by se tedy shodovaly .
Štěrbinový experiment můžeme s určitou nepřesností přiřadit k " problému kočky " tak , že průchod první štěrbinou odpovídá přípravě stavu " živá " , průchod druhou štěrbinou připraví stav " mrtvá " .
Předchozí diskuse pak ukazuje , že je experimentálně rozlišitelné , zda se systém vyvíjí v čase z " čistého " stavu , nebo " směsi stavů " .
Štěrbinový experiment nám objasní i to , proč z praktického hlediska se ale kočka chová podle klasických představ .
Představíme - li si , že štěrbiny jsou od sebe hodně vzdálené , vlny vycházející z obou štěrbin nebudou prakticky interferovat .
Vlnová funkce za přepážkou bude stále " směsí " dvou stavů , ale tyto stavy se budou chovat prakticky nezávisle a výsledky měření na druhé přepážce budou ve shodě s klasickou představou .
Schrödingerovo zařízení obsahuje několik makroskopických částí - Geigerův počítač , ampuli s kyanovodíkem , samotnou kočku .
Ty zesílí efekt rozpadlého atomu natolik , že vlnové funkce obsahující rozpadlý a nerozpadlý atom budou velmi " rozdílné " , nebudou navzájem interferovat .
Oba stavy se budou proto vyvíjet prakticky nezávisle - tak jako vlny vycházející ze vzdálených štěrbin .
V tomto smyslu přechází kvantová mechanika pro makroskopické systémy v klasickou .
To však nemění nic na tom , že až do provedení měření existují současně oba stavy , tak jako za štěrbinami existují obě vlny .
Jiří Langer
BOX 2
Jest jistý mladík , který dí ,
Divím se , že se Bůh nediví
Vidí - li tu , že stromy dva
Jsou pořád stejné stromy dva ,
I když se nikdo nedívá .
Odpověď
Vážený pane :
To tedy nevím , na co ten vzruch :
Já jsem tu pořád v dohledu .
A proto ony stromy dva
Jsou tu , i když se nedíváš ,
Neboť je vidí
Upřímně Tvůj
Bůh
Filozofický epigram Ronalda Knoxe ( 1888 - 1957 , " páter Knox " , známý jako autor desatera detektivky ) v překladu Miroslava Holuba vystihuje " teorii bytí " George Berkeleyho ( 1685 - 1753 ) .
Uvádíme ho především pro jeho literární půvab , jistě ale asociuje některé úvahy o úloze pozorovatele a vědomí při interpretaci kvantové teorie zmíněné v článku .
Berkeleyho filozofie ovšem vznikla v době plné slávy klasické mechaniky , jejíž model je založen na " normální " představě , že fyzikální děje nejsou ovlivňovány pozorováním .
Byla motivována snahou odstranit logický zádrhel , který vzniká , chceme - li pojem " existence " definovat pozorovatelností .
Knoxův mladík ve skutečnosti nepochybuje o tom , " že stromy dva jsou pořád stejné stromy dva , i když se nikdo nedívá " - proto úkrok stranou předpokladem , že existence univerzálního pozorovatele smíří tezi " esse est percipi " ( být je být vnímán ) s ontologií " zdravého rozumu " .
Podle kvantové mechaniky kolabuje vlnová funkce do stavu " stromy dva " až při měření klasickým přístrojem .
V principu ( i když pro makroskopický objekt je pravděpodobnost , že k tomu dojde , zanedbatelně malá ) mohl být výsledek např . " stromy tři " .
Chceme - li to vyjádřit bonmotem , můžeme říci , že svět je jiný , je - li pozorován , než když pozorován není .
Ovšem za cenu " drobné " nepřesnosti , že " kvantověmechanický systém " nahradíme vágním pojmem " svět " a měření klasickým přístrojem nepřesně definovaným pozorovatelem , případně jeho " myslí " .
Tím ale vybočíme za hranice , ve kterých je kvantová mechanika dobře " ověřenou " teorií .
I když nepodceňuji gnozeologický význam kvantové teorie , je třeba pečlivě vážit vyvozování důsledků z vágních paralel s filozofickými metaforami , ať už východní či evropské provenience .
Jiří Langer
BOX 3
Neměl by vzniknout dojem , že jediným motivem pro rozbory interpretace kvantové teorie jsou jen důvody filozofické .
Standardní schéma " kvantování " zatím selhává např . v případě gravitačního pole , přičemž spojovat klasickou teorii gravitačního pole , tj . obecnou teorii relativity , s kvantovou teorií ostatních polí je nekonzistentní .
Obtíže jsou nejen matematického , ale i interpretačního rázu a hledání jednotícího postupu se může dotknout i základů kvantové mechaniky přesto , že zatím v oblastech své aplikovatelnosti představuje tato teorie až neuvěřitelně mocný a přesný nástroj .
Jiří Langer
Co nedovedu sám jasně říct , není jasné ani mně samému .
Ze sbírky japonských příběhů , přísloví , říkadel a básniček " Mrtvá kočka , stín bambusu " , kterou v překladu Václava Cílka vydala PRAŽSKÁ IMAGINACE ( 119 . svazek )
PROF . MUDR . PROKOP MÁLEK ZEMŘEL
Dne 30 . 9 . 1992 zemřel ve věku 77 let profesor Málek , bývalý dlouholetý hlavní redaktor našeho časopisu .
Profesor Málek v letech 1941 - 1945 pracoval na chirurgickém oddělení prof . Poláka a prof . Diviše v Motole , v letech 1945 - 1950 byl asistentem II . chirurgické kliniky LF UK , pak byl ředitelem Ústavu experimentální biologie a genetiky ČSAV , dále ředitelem Ústavu klinické a experimentální medicíny MZd .
Zasloužil se o zavedení transplantačního programu v Československu .
Zasloužil se o rozvoj výzkumu antibiotik a také o to , že byly lépe poznány mechanismy jejich vstřebávání : byl přední osobností v našem poznávání funkce mízního systému .
Hlavní přínos plodného života prof . Málka byl však v posledním desetiletí v popularizaci vědy .
Byl autorem mnoha článků , které vyšly v našem časopise a týkaly se etických aspektů transplantace orgánů , legislativy v této eticky ožehavé oblasti , a zejména vztahů mezi medicínou a uměním .
Do své smrti byl předsedou Rady ČSAV pro populárně vědeckou literaturu a sváděl ( nepříliš úspěšně ) boje s novináři , kterým je bližší ( ačkoli nevím proč ) medicína alternativní , homeopatie , senzibilové , léčitelství a nevím co ještě .
Kdo však přímo odpovídá za osudy svých nemocných , dobře ví , že klasická ( " ortodoxní " ) medicína jim stále ještě nejvíc prospívá .
Nakonec ještě k vztahu medicíny a umění : Nechť si laskavý čtenář znovu přečte esej " Čapkův pohled na lékařské knihy " ( Vesmír 71 , 465 , 1992 ) .
Připomínám závěr této eseje : " Céline je moderní pokrytec , který se stydí za své svědomí , za svou měkkost , za svou vůli sloužit " .
To jsou slova Karla Čapka , prof . Málek nám je však příhodně připomenul .
Myslím , že není třeba se stydět .
Vratislav Schreiber
Král David , dobytí Jeruzaléma a speleologové
Král David je druhý izraelský král , sjednotitel země a praotec Ježíšův .
Ve Starém zákoně , v Druhé Samuelově knize ( 5.8 ) se dočítáme , že dobyl Jeruzalém ovládaný Jebúsejci pomocí vodní štoly vedoucí do města .
Jeruzalém , město Davidovo , byl postaven na ostrožně Chrámové hory .
Vodou byl zásobován ze tří zdrojů , které byly vybudovány v pořadí : Warrenova šachta , kanál Siloam a Hezekiášův tunel .
Siloamský kanál je povrchový přivaděč táhnoucí se po boku údolí pod městskými hradbami , ale Warrenova šachta a Hezekiášův tunel jsou podzemní systémy , jejichž konstrukce představuje pro historiky od dob svého objevení v 19 . století pořádnou hádanku .
Warrenova šachta byla objevena Charlesem Warrenem r . 1867 .
Při archeologickém průzkumu r . 1980 byla vyčištěna a bylo v ní objeveno několik neznámých chodbiček .
Tato šachta spojuje krátkou podzemní prostoru s Hezekiášovým tunelem , kterým protéká v délce 533 m podzemní tok pramene Gihon v Kidronském údolí .
Šachta sloužila pouze jako studna , zatímco tunel byl skutečný spádový vodovod přivádějící vodu z míst daleko za hradbami do opevněného města .
Hezekiášův tunel má nepravidelný profil a několikrát se složitě lomí , což bylo různými badateli důmyslně zdůvodňováno obrannými a kultickými důvody - např . že trasa tunelu se vyhýbá místu s údajnými královskými hrobkami .
Součástí archeologického výzkumu byl i důkladný průzkum geologický a speleologický .
Geologové velmi záhy zjistili , že tzv . " tunel " je ve skutečnosti vyvinut na rozhraní dobře propustného vápence formace Meleke a špatně propustného dolomitu Mizzi Ahmar .
Vodní dílo navíc sleduje tektonické pukliny pokryté sintrem , jehož stáří je větší než 40000 let .
Závěr je jednoznačný - Warrenova šachta i Hezekiášův tunel jsou původně přirozené krasové dutiny , které byly později upraveny a rozšířeny .
Obě dutiny umožňovaly v Davidově době přístup do města pod hradbami .
Tím se celá historie dobytí Jeruzaléma pomocí tajné chodby opět přiblížila starozákonnímu znění .
Vtipem celé historky ovšem není to otřepané tvrzení , že bible má nakonec pravdu , ale spíš skutečnost , že déle jak sto let se exegeti nemohou dohodnout o smyslu biblického výroku a přitom k objasnění situace stačí vcelku nenáročný přírodovědný výzkum .
Ale dokonce po provedení archeologického a speleologického výzkumu vlivný a neobyčejně vzdělaný izraelský lingvista opírající se o zevrubné studium autorit dokazuje , že podzemní vodovody nemohly v době Davidově existovat .
Prostě co je zřejmé přírodovědci , nemusí být zřejmé historikovi .
A naopak .
LITERATURA
Dan Hill ( 1991 ) : Subterranean waterworks of biblical Jerusalem : Adaption of a kars . system .
Science 254 , 1467 - 1470 , 1991 .
Václav Cílek
87 - 34
Stále zřetelněji se ukazuje , že naše střední a vysoké školy v žádném z vyučovaných předmětů operační vědění příliš nerozvíjejí .
Nejde tedy jen o bolest přírodovědy . . .
Prakticky každý člověk vám řekne , že Země a ostatní planety naší sluneční soustavy obíhají kolem Slunce .
Mnohým se to nezdá být nijak paradoxní , protože na rozdíl od starověkých národů má nyní málo lidí příležitost systematicky pozorovat oblohu a tak si přímo uvědomit pohyby nebeských těles .
Otázka , proč zastávají heliocentrický názor , v nich však většinou vyvolá zděšení nebo rozpaky ;
někteří nanejvýš mumlají cosi namemorovaného a nesrozumitelného o paralaxe hvězd .
Tito lidé nemají nic , než deklarativní znalosti ;
přijali pouze to , co Whitehead nazval " definitivním závěrem daným Autoritou " a nemají tušení o velkolepé syntéze , kterou provedla moderní věda .
Věci zřejmě rozumějí ještě méně , než středověcí vzdělanci , kteří by sice hájili geocentrickou představu , ale asi by o ní hovořili spíše jako o modelu " vyhovujícím pozorování " než jako o konečné Pravdě .
Takové novodobé reakce jsou charakteristické i pro mnoho jiných oblastí a rozhodně nejsou tím , co si představujeme pod " porozuměním vědě " .
Mám za to , že intelektuální poctivost by vyžadovala , aby posluchači skutečně chápali vědecké pojmy a teorie , které jsou základem diskutovaných aktuálních otázek , a aby nebyli vychováváni k planému mluvení o věcech , jejichž podstatě nerozumějí .
Pokud již potřebné základy mají , je samozřejmě možné se s nimi do těchto diskusí přímo pustit .
Avšak se studenty , kteří postrádají - kteří netuší , co znamená slovo " energie " a nevědí nic o mnohosti interakcí vedoucí k omezením vyjádřeným zákony termodynamiky , se studenty , jejichž víra v diskrétní strukturu hmoty není ničím podložena ( znají pouze řadu názvů jako " atom " , " molekula " , " jádro " , " elektron " , které jim byly předloženy bez jakékoli informace o empirickém materiálu a úvahách , jež k vytvoření těchto pojmů vedly ) , se studenty , kteří nemají ponětí o tom , co je to elektrický náboj a nevědí , z čeho pramení naše přesvědčení , že Země obíhá kolem Slunce , se studenty , jejichž teleologický styl řeči a neznalost zákona setrvačnosti svědčí o tom , že jsou v podstatě ještě aristotelovci - s takovými studenty je sice snad na první pohled efektní , ale rozhodně nečestné zahajovat diskusi , aniž bychom jim napřed pomohli vytvořit a důkladně pochopit nezbytné základní pojmy .
Pokud si však jednou uvědomí , v čem spočívá intelektuální poctivost , čemu musí porozumět , aby mohli hovořit rozumně a smysluplně o původních problémech , jen málokteří se o to nebudou snažit .
Takový návrat k potřebnému pochopení ovšem drasticky omezí množství látky , které může být probráno .
A poněvadž se učitelé a autoři učebnic většinou k této redukci neodhodlají , jejich žáci nerozumějí vědeckým pojmům ani povaze a omezením vědeckého myšlení . . .
Na otázku , čím to je , že předmět padá , dostává dítě od učitele ( nebo rodiče ) odpověď : " Gravitací " .
V dítěti vzniká dojem , že byl dán důvod vysvětlující příčinu i účinek .
Ani dítě ani učitel si však neuvědomují , že technický termín nevyjadřuje ani znalost ani informaci , ale pouze skrývá nevědomost .
Zdrcující většina řadových občanů , ale i studentů a učitelů nemá sebemenší povědomí o historii tohoto pojmu .
Neví , že se slovo " gravitace " původně objevilo jako označení teleologického faktu - " snahy " či " touhy " živlů ( a jejich směsí ) najít střed Země .
Málokdo si uvědomuje , že Newton explicitně odmítl hovořit o mechanismu či procesech interakce , když vyslovil svoji velkolepou domněnku , že totéž - ať už to funguje jakkoliv - co nutí jablko padat , váže i Měsíc k Zemi a planety k Slunci ;
a konečně že navzdory kráse a eleganci obecné teorie relativity nemáme dodnes ponětí o tom , jak vůbec gravitace " funguje " .
ARNOLD B . ARONS , Cesta k přírodovědné gramotnosti
Čs . čas . fyz . A 35 , 58 - 68 , 1985
ZMĚNY KLIMATU V USA ZA POSLEDNÍCH 100 LET
Spojené státy tvoří jen 1.5 % plochy Země .
Nepředstavují tedy z hlediska globálních změn důležité území .
Přesto disponují jednou z nejdokonalejších klimatických databází .
Značná část USA leží ve stejných klimatických pásmech jako Evropa , takže americké údaje představují velmi cenný srovnávací materiál .
Za posledních 100 let jsou indikovány tyto klimatické změny :
I . Teploty nevykazují žádné statisticky významné trendy .
Nemůžeme dokonce ani s důvěrou říct , že USA se oteplují .
K výraznému oteplení dochází před rokem 1920 , trendy pro léta 1920 - 87 ukazují spíš na ochlazení .
Zmenšuje se rozmezí denních a nočních teplot .
Maximální teploty se nemění , minimální teploty se mírně zvyšují .
Celkově jsou teplotní změny podstatně menší než počítačové předpovědi .
II .
Podobně jako na většině glóbu došlo k malému zvýšení srážek , v průměru o 4 % .
Zvýšení je vázáno pouze na jaro a podzim , léto a zima naopak ukazují malé snížení .
III .
Většina modelů předpovídá sucha a celkovou aridizaci , přesto existuje statisticky význačný trend směřující od aridizace ke zvyšování půdní vlhkosti , který se uplatňuje zvláště ve středu USA .
V USA tedy nepozorujeme žádné katastrofické trendy .
Většina změn odpovídá předpovědím , ale je méně výrazná .
Může to být skutečná tvář skleníkového efektu .
svůj versus jeho , její , jejich
Slovanské jazyky , a tedy také čeština , mají tu zvláštnost , že tzv . zájmena přivlastňovací ( z . př . ) , tj . můj , tvůj , svůj , náš , váš ; jeho , její , jejich mají vedle sebe ještě jednu speciální podobu : svůj , svá , své , která se užívá jako jejich alternativa bez rozlišení , zda jde o 1 . , 2 . či 3 . osobu .
Uveďme si příklad , který osvětlí , za jakých podmínek nastupuje ve větě alternativa svůj a proč se nazývá zájmeno zvratné ( reflexívní )
( 1 ) " Pavel usiloval o vydání mé / tvé / naší / vaší / jeho / její / jejich knihy . "
( 2 ) " Pavel usiloval o vydání své knihy . "
Věta ( 2 ) pěkně ukazuje , že zájmeno zvratné ( z . zvr . ) svůj nastupuje tehdy , když osoba , které přivlastňovaná věc ( " kniha " ) patří , je totožná s osobou , která je vyjádřena podmětem věty .
Odtud název z . zvratné , tj . jako vracející se zpět k podmětu .
Lze snadno odhalit , že existence z . zvratných má jistou výhodu : Kdyby jich nebylo , pak bychom místo věty ( 2 ) měli k dispozici jen větu z množiny vět ( 1 ) , tj . " Pavel usiloval o vydání jeho knihy . " ( obdobně je tomu v jazycích , kde z . zvr . v našem smyslu nejsou . )
Tato věta by však byla dvojznačná - bez souvislosti by nebylo jasné , zda se snad z . jeho nevztahuje k Pavlovi .
Pravidlo o užívání z . zvr . přivlastňovacích ( a dodejme , též nepřivlastňovacích - srov . " Pamatoval i na něho " - " Pamatoval i na sebe " ) je , jak jsme viděli , celkem jednoduché a jeho porušování v řeči zpravidla signalizuje cizince .
Pochybit může ovšem i Čech .
Tak např . ve větě " Badatelé se zajímají i o otázky původu a charakteru předmětů jejich zkoumání " je třeba nahradit z . jejich alternativou zvratnou : " svého zkoumání " .
Musím však dodat , že v některých větách se složitější strukturou bývá aplikace tohoto základního pravidla poněkud složitější .
Už J . Gebauer ve své Mluvnici z konce minulého století uvádí , že věty typu " Slyším tě zpívat svou píseň " jsou dvojznačné ( není jasné , zda je to píseň " tvá " nebo " má " ) .
Jde o věty , v nichž jsou vyjádřeny dva děje ( " slyšet a " zpívat " ) , jejichž původci či nositelé nejsou totožní .
V těchto případech se doporučuje užívat raději jednoznačná z . nezvratná ( mou - tvou ) .
S takovými větami se setkáváme běžně - např . " Děkuji vám za blahopřání k mým padesátým narozeninám . "
Protože však větné konstrukce bývají někdy po této stránce dost složité , užívání obou druhů zájmen v nich kolísá .
Uvedu jeden příklad : " Dr . Nový byl předsedou napomenut za některé formulace použité ve své přednášce . " - tak zněla původní formulace .
Jenže většina z nás by asi dala přednost podobě se z . nezvratným , tedy " . . . použité v jeho přednášce " .
Proč asi ?
Ve větě se mluví o dvou dějích : " napomínání " ( jeho původcem byl předseda ) a " použití formulací " ( jeho původcem byl dr . N . ) .
Podmětem věty je sice dr . N . , který je totožný s autorem přednášky - odtud ono původní užití z . zvr . své .
Jde však o konstrukci pasívní ( dr . N . není původcem děje přísudkového slovesa " napomenut " ) , takže do popředí vystupuje napomínající předseda - odtud tendence dát tu přednost z . nezvratnému jeho .
Dodejme ještě , že kdybychom místo adjektivizovaného příčestí použité užili vedlejší věty vztažné " které použil . . . " , pak by bylo na místě z . zvratné své vzhledem k zřetelnému podmětu této vedlejší věty ( dr . N . ) .
Tak to vidíte , jak je ten jazyk složitý !
49 - 76
Karoshi : přece jen smrt z přepracování ?
Po desítky let se táhnou spory , zda infarkty ředitelů nebo manažerů mají , nebo nemají být posuzovány jako nemoc z povolání , a tedy přiměřeně odškodňovány .
Zatím se stresologové klonili spíše k negativní odpovědi .
Kdo jiný by nás mohl poučit než Japonci se svým workaholismem ( chorobné závislosti na práci ) ?
Pojem " karoshi " se začíná používat mezinárodně ( The Lancet 340 , 598 , 1992 ) a znamená náhlou smrt u přepracovaných lidí , ale pozor : ve věku 30 - 50 let , tedy žádných starých sklerotiků .
Příčinou smrti je obvykle mozková mrtvice .
Japonské ministerstvo zdravotnictví je tímto narůstajícím problémem zneklidněno ( úřední údaje mluví o 110 takových úmrtích od r . 1980 , ale odhady jsou až 10000 ) a letoškem počínaje zřizuje 50 lokálních a 6 prefektuálních center , která se na tento jev mají zaměřit ( s uvolněnou částkou rovnající se 10 miliónům ( britských ) liber ) .
Příznačný je závěr článku v Lancet : Japonský poválečný ekonomický úspěch lze připsat hlavně workaholismu , ale pokusy zdravotníků o zvýšení doby volna a mezd pro pracovníky se setkávají s nepřátelským ohlasem .
Hlavní test přijde v nynějších ( devadesátých ) letech , kdy japonská ekonomika se ve svém rozvoji zpomaluje .
Bude se japonským zaměstnancům snižovat pracovní doba , nebo se budou rušit částečné úvazky a ti zbylí ( na plné úvazky ) budou pracovat ( a umírat na karoshi ) ještě více ?
Vratislav Schreiber
46 - 34
Podpora malých biotechnologických firem v SRN
Ministerstvo pro výzkum a technologie SRN poskytne v příštích pěti letech celkem 100 miliónů DEM ( tj . 56 milionů USD ) ve formě grantů určených pro biotechnologické firmy s ročním obratem nižším než 1 milión DEM .
Firmy , jež nejsou součástmi velkých průmyslových koncernů , budou moci dostat na své projekty v každém jednotlivém případě příspěvek až do výše 40 % nákladů na projekt , maximálně však 600000 DEM .
Tato horní hranice může být zvýšena na 1 milión DEM , jestliže se do projektu zapojí dvě malé firmy a alespoň jedna výzkumná instituce .
Ministr pro výzkum a technologie Heinz Riesenhuber vyhlásil , že jeho ministerstvo má zájem zvláště na podpoře vybraných projektů zaměřených na vývoj zařízení pro biotechnologické výroby , vývoj biotechnologických procesů pro zpracování odpadů , biotechnologických postupů sloužících k ochraně životního prostředí , enzymových technologií , biotechnologických metod zvyšujících efektivnost rostlinné výroby , využití zemědělských produktů jako surovin pro biotechnologickou přeměnu na nepotravinářské výrobky ;
a dále též prohlásil , že bude podporovat i projekty v oblasti genového inženýrství ( European Chemical News 56 , 1991 , č . 1477 , s . 25 ) .
Petr Molík
41 - 34
Štír jako symbol
ZDENĚK KRATOCHVÍL
Štír je zvíře podivné , obávané i odpudivé , ale ta odpudivost má v sobě cosi magicky přitažlivého , jakýsi jiný řád krásy .
Z hlediska běžných hodnot je štír nebezpečným rušivým elementem s velkou dávkou záludnosti , s nečekanými projevy .
Poprvé jsem pořádného živého štíra potkal až letos v Efesu , takže mám - li napsat o štírech také něco pěkného , musím se uchýlit k jeho kulturní a archetypální symbolice .
Symbol je totiž vždy krásný , i když je to často krása otřásající .
Symbol pozastavuje tok všedních myšlenek a tím otevírá hlubší myšlení , otevírá určitou škálu estetických , poznávacích a etických měřítek .
Když člověk někam šťourá ( ať už nohou nebo myšlením ) nebo něco odvalí , může odkrýt štíra .
Potmě , když na ně nevidíme , prý štíři sami vylézají .
Jinak je ale štír velmi popudlivý vůči svému odkrytí nebo vyšťourání .
Prý chce být ve skrytu , nechce dávat nahlédnout do svého soukromí a i s jinými štíry se štíří .
Na své odkrytí často reaguje prudkým projevem své moci .
Jeho útok může být naší poslední zkušeností na tomto světě , což může platit i o následcích našich myšlenek odkrývajících hlubiny .
Zrada Jidášova , tajné touhy okultistů , tajné plány , nezařaditelnost do kolektivu .
Touha uskutečnit vášeň proražením kontrapozice protikladů : sexem , obratem proti všemu obvyklému , útokem myšlenky na její vlastní základy a předpoklady .
Touha stavět prostřednictvím boření .
Tesknota po hlubinách , jejichž projev otřásá povrchem .
Ale tím pádem také : vášeň hluboké intuice a vnitřního prohlédání , plodivá síla hlubin oživující jinak fádní racionalitu intelektu a jednání i povrchnost běžných citů .
Schopnost regenerovat nejhlubší hodnoty uprostřed vyprahlé pouště , jejíž povrch se zdál být přehledný .
Touha po nejvyšším a celistvém , která je schopná čerpat i ze zdánlivě úpadkových a okrajových jevů nebo žánrů .
Schopnost překračovat každé vnější omezení jaksi mimochodem .
Štír je i jedním ze znamení zodiaku , do kterého Slunce vstupuje ve vrcholném podzimu .
Znamení zrání a přípravy nového života skrze smrt starého .
Znamení zatahování do kořenů a nostalgie po starém .
Štír je znamením Artemidy efeské : přírody a přirozenosti ( " přirození " ) , Velké Matky bohů , sestry zářivého Apollóna , vybízejícího k sebepoznání .
Plodivá síla nitra dávající všemu vzrůst i zmar .
Nadbytek , a ne odměřenost ve vzcházení i skrývání .
Rození božských hodnot ve skrytu .
Božská hra přírody na schovávanou .
Vnitřní moc , jejímž bratrem je řád řeči , poznání a jednání , ale která sama tím řádem hýbe : umožňuje jej , otřásá jím , proměňuje jej .
Artemis má kolem krku věnec věčnosti proměn duše a božství a kolem něj náhrdelník z dvanácti znamení zodiaku .
Uprostřed prsou je znamení štíra , přirozenosti , která živí a ukazuje zjev všeho , ale sama zůstává tajemná .
Štír je signum Artemidina i Mariina města , Efesu .
Signum Hérakleitových hlubokých úvah , signum slavných chrámů , ale i stejně slavných nevěstinců města Efesu .
Štír je signum hluboké filozofie a mystiky , která má odvahu vědomě překročit obvyklé předpoklady všedních myšlenek .
Filozofie a mystiky , která povahu Štíra pozvedá k Orlu ( tak tradičně Jan Evangelista , tady v Efesu ) , neboť by jinak upadala do temných vášní spodních pohnutek plodících zmar .
5 .
Podle nejstřízlivějších odhadů na základě již provedených projektů se udává , že pro tvorbu lokálních ÚSES by bylo v ČR nutno vyčlenit nejméně 150 až 200 tisíc ha zemědělské půdy .
V souvislosti s uvažovanou tvorbou nových biocenter a biokoridorů nebude od věci dále uvést , že se adaptují bonitované půdní ekologické jednotky se sníženou výnosností až do vzdálenosti 30 m od lesních porostů ( Tomiška , 1992 ) .
6 .
Samotná realizace lokálních ÚSES by nebyla levnou záležitostí .
Podle zjištění provedených v okrese Brno venkov lze pro rámcovou orientaci ( v cenové hladině r . 1990 ) uvést náklady na 1 km 2 pohybující se od 145800 až do 1744400 Kčs .
Do nákladů nejsou započítány průvodní , navazující , výchovné a ochranné zásahy a zákroky .
Po prostudování zásad místních ÚSES označili tuto značnou finanční náročnost shodně a nezávisle na sobě za nepřijatelný limit i naši kolegové uskutečňující pozemkové úpravy " Flurbereinigung " ( v SRN ) " Gesamtmelioration " ( ve Švýcarsku ) i " Komasierung " ( v Rakousku ) .
7 .
Tzv . lokální ÚSES ( LÚSES ) mohou velice často vyústit v necitlivá násilná znetvoření území , nerespektující ráz krajiny ani příznivé kulturní vklady lidské činnosti ( viz obr . 1 ) , tj . tzv . kulturní aspekt ( Vesmír , 71 , 278 , 1992 ) .
M . Urbanová ( 1992 ) se v článku " Stačí na ekologickou rovnováhu v krajině projekty LÚSES ? " výstižně vyjadřuje takto :
" V každé krajině žije člověk - obyvatel s určitými vlastními představami o kvalitě prostředí jeho domova .
Těžko lze předpokládat , že snese diktát projektanta , když není navíc provázen finančními prostředky na realizaci . "
8 .
Obecným rysem naší současné " zjednodušené " zemědělské krajiny je , vedle jiných jinde popisovaných jevů , pronikavé ochuzení o tzv . malé strukturní útvary a existence nepřiměřeně rozsáhlých bloků zemědělské , především orné půdy .
O velikosti pozemků v minulém období rozhodovala především provozní hlediska : velikost zásobníků secích a sázecích strojů a požadavky na skupinové nasazení zemědělské techniky .
Jedním z důsledků je , že plných 49.1 % orné půdy je u nás současně ohrožováno vodní erozí a dalších 10.4 % erozí větrnou .
Již proto realizace ÚSES bez důrazného řešení protierozní organizace území postrádá ve většině případů jakýkoliv smysl .
V současném zemědělském venkovském prostoru se zajišťování dynamické funkční rovnováhy musí v rozhodující míře opírat především o polyfunkční krajinné útvary a prvky ( a to včetně kulturních úprav a objektů ) .
Existenci jednoúčelových strukturních útvarů lze v krajině pokládat spíše za výjimečnost nebo neodůvodnitelný luxus .
Přitom si je třeba uvědomit , že rozhodujícím garantem stabilizace krajinného systému na určité příznivé biocentricky definované rovnovážné hladině bude v kulturní krajině nadále především člověk .
9 .
Současně zpracovávané plány systému ekologické stability a projekty systémů ekologické stability velice často nepreferují využívání zájmových území s ohledem na přírodní , hmotné a společenské podmínky , požadavky na kvantitativní a kvalitativní ovlivnění vodního režimu , požadavky na novou síť cest , inženýrské stavby , opatření vzešlá z programu obnovy vesnice a jiné renaturalizační , revitalizační a kulturně památkářské záměry a tradice .
Jiným , téměř chronickým , do nekonečna se opakujícím nedostatkem bývá nerespektování odvodňovacích , závlahových a jiných melioračních zařízení .
Ignorovány bývají především drenážní systémy , které jsou velice snadno funkčně zranitelné kořeny dřevin .
Přitom na území ČSFR k r . 1989 existovalo 2037412 ha zemědělských pozemků odvodněných trubkovou drenáží , což odpovídá 30.2 % zemědělského půdního fondu .
Casimirův efekt
V .
MOSTĚPANĚNKO
Z hlediska současné fyziky vakuum není žádná prázdnota .
TASME TEDY
Nedělní přílohy denníků ale i obsah seriózních populárních časopisů dnešních demokratizujících dnů svědčí o tom , že střední Evropou obchází nové strašidlo - strašidlo impaktismu : strach ze srážky Země s kosmickým tělesem , planetkou , asteroidem či zbytkem komety , které se potulují na dráhách křižujících cestu Země .
Pohybují se tu miliardy let .
Najednou se tedy zjevilo , že je planeta v nebezpečí při kterém by mohlo přijít o život až 25 procent obyvatel Země .
A tak je tu katastrofistický , novinářsky přitažlivý téměř " nevyhnutelný " scénář , tolik nepodobný vleklé ekologické krizi .
Matička Země trpí dýchavičností , je ohrožena vysokou teplotou z přibývajících skleníkových plynů , pláče pod tlakem lidí , kteří do ní hloubí rány , znečišťují její krevní oběh - hydrosféru , zabalují ji do betonových pásů silnic a činí jí všechno možné jen aby změnili rovnováhu vytvořenou geologickým vývojem .
A zatímco katastrofistický scénář je málo pravděpodobný , nemoce planety způsobené lidmi , nerovnováha v rozdělení surovinových a potravinových zdrojů , již teď v tomto okamžiku nevybíravě krátí životy lidí v méně vyvinutém ale i přeprůmyslnělém světě .
Téma katastrofy je něco nového , protože téma nekvalitní lidské existence v pokrouceném prostředí je omšelé .
Zatímco kosmická katastrofa je tak pravděpodobná s jakou průměrný obyvatel téhle Země ( včetně obyvatele , který nelétá ) zahyne při leteckém neštěstí , důsledky nemocné Země jsou tu s námi .
Řádově jde o následující pravděpodobnosti : s tělesem o průměru 100 metrů se Země setká jednou za tisíc let , s tělesem kilometrovým jednou za sto tisíc let a s tělesem o poloměru jednoho kilometru jednou za 100 miliónů let .
Geologův pohled na přírodní katastrofy je od novinářského pohledu odlišný : katastrofy tvoří už odedávna milníky geologického času .
Ne že by geologové do jednoho tvrdili že na hranicích geologických období šlo o srážky Země s kosmickými tělesy , ale při vší darwinistické evoluční umíněnosti a používání aktualistického principu definovali hranice mezi geologickými útvary na pozorováních , že vyhynula velká společenství živočichů .
Ekologické katastrofy v minulosti anebo tzv . " bioeventy " tedy biologické události jsou dnes konceptem obecně akceptovaným a neudivujícím .
Oslavované rozhraní křídy a terciéru , tedy období ve kterém vyhynuli velcí ještěři ( a mnoho jiných živočichů ) není tedy katastrofou geologicky jedinečnou .
V minulosti jich byla řada .
Třeba konec permu či konec devonu representují " katastrofy " o mnoho rozsáhlejší , celosvětově vyhynuly rozsáhlejší populace živočichů .
Jenže jsou to katastrofy tak staré , že lze jen těžko očekávat , že k nim budou nalezeny impaktové krátery , i když např . v případě devonu existují náznaky zvýšeného množství kosmicky implantovaných platinových kovů v hraniční vrstvičce , tak jako je tomu na hranici křída - terciér .
Petrologové a geochemici ( někteří ) na střetech Země s kosmickým materiálem vybudovali svou živnost , dokonce už v minulém století .
Studují kosmický materiál , který dopadá na Zemi .
Meteority totiž svědčí o tom , že materiál křižující dráhu Země pochází z těles o rozměru od stovek metrů do několika kilometrů .
Byť je na základě petrologické a kosmochemické příbuznosti určený počet těles , ze kterých meteority pocházejí , omezený a nepřesahuje pravděpodobně stovku , přece jen máme povědomí , jaké to bude asi těleso , se kterým by se Země mohla či měla srazit .
Vlastní pás asteroidů rozkládající se mezi Marsem a Jupiterem je hlavním zdrojem tohoto kosmického smetí .
I když pochybuji o astrologickém vlivu Jupiteru na mne samotného , nepochybují , že na pás asteroidů má Jupiter svou hmotností vliv .
Zřejmě tu končí komety přicházející z Oortova mraku či Kuiperova pásu i " smetí " , jež zbylo po gravitačním zametení sluneční soustavy při vytvoření větších planet , ale jsou tu i zbytky planetek rozpadlých .
Ze spektrometrických pozorování je zřejmé , že v pásu asteroidů existují nejrůznější typy materiálů a kosmochemikové a petrologové se snaží , zatím dost neúspěšně , nalézt mezi kamením - smetím , které dopadlo na Zemi ( meteority ) a tělísky v pásu asteroidů ( planetek ) nějaké příbuzenské vztahy .
Nicméně meteority poskytují původní a primitivní materiál , ze kterého vznikaly planety sluneční soustavy , materiál ze kterého se v dalších procesech vytvořily kůry i jádra planet , jejich atmosféry , hydrosféry ale i půdy .
Proto abych porozuměl dnešní atmosféře , vztahu hornin , půdy , vzduchu i vody musím tenhle " prenatální " materiál poznat .
Takže zatím z kosmických srážek jenom benefituji , pomáhají mi rozluštit mnohá tajemství a proto to " nebezpečí " jaksi přirozeně , asi tak jako horolezec zdolávající severní stěnu Eigeru , akceptuji .
Dokonce si takovou katastrofu " v malém " přeji .
A přesto , je - li nebezpečí pro mateřskou planetu akutní , pokusím se s tím málem , co vím , udělat vše pro její záchranu .
A morálka mi přikazuje , abych udělal všechno i když se situace zdá předem ztracená .
Jen si představme kosmické těleso o rozměru dobrých pět stovek metrů , přibližující se k Zemi rychlostí přesahující naši představivost : 30 kilometrů v sekundě tedy 108000 kilometrů v hodině .
Dá se vůbec něco dělat ?
Budeme - li chtít odchýlit takové těleso z kosmické dráhy nasměrované k Zemi , není to totéž , jako strkat ze strany do rozjeté lokomotivy ?
A tuhle otázku si mnozí již položili ( viz příspěvek Jiřího Grygara ) a pro prosincové číslo ( 1992 ) Nature ji do shrnujícího referátu zpracovali Thomas J . Ahrens a Allan W . Harris .
Ahrens je výzkumník , který již po dvě desítky let stojí na pomezí geologie , planetologie , seismického výzkumu a šokových experimentů .
Autoři v článku " Odklonění a fragmentace asteroidů blízkých Zemi " pak nabízejí dvě řešení : Strčit ( např . výbuchem anebo připojením tažného systému ) do asteroidu ze strany anebo pomalu ( zrychlením či zpomalením ) třeba jen odhazováním materiálu do okolního vesmíru měnit dráhu , dejme tomu v desetiletém předstihu , a to je řešení , kterému autoři dávají přednost .
Samozřejmě , že za předpokladu , že bude k dispozici tento čas a s podmínkou , že se bude jednat o asteroidy malé hmotnosti o rozměru kolem stovky metrů , tam postačí vyslat těleso o hmotnosti stovek až tisíců kilogramů a " srazit " ho s asteroidem rychlostí 12 km sec - 1 .
Bude - li těleso přece jen větší bude třeba nukleárního výbuchu :
i tady se nabízejí dva způsoby : exploze v blízkosti asteroidu anebo přímo na jeho povrchu .
Ahrens a Harris počítají i energetickou spotřebu takového experimentu a vyčíslují , že pro asteroid o průměru 10 km bude zapotřebí nálože o síle 10 4 kilotun .
Což , jak je zřejmé , je katastrofistický scénář vyhnutí se katastrofě , vyžadující víc než rozhodnutí vědecká rozhodnutí politická .
Pro nás badatele je důležitá skutečnost , že každý zásah vyžaduje spoustu informací , které musíme znát předem .
Musíme dobře znát povahu materiálu do kterého bychom pomocí raket , výbuchů či jinak měli v budoucnu " strkat " a samozřejmě s dokonalou přesností znát jeho dráhu .
Konečně nás to opravňuje ( před škrtajícím perem byrokrata ) k výzkumu asteroidů křižujících dráhu Země , meteoritů i jiných malých těles ve sluneční soustavě a přenáší to meteoritiku a astronomii asteroidů do oblastí aplikovaných věd .
Měli bychom něco aktivního k odvrácení katastrofy dělat ?
Vědomí , že katastrofa je v příštích letech málo pravděpodobná a že za posledních čtyřicet let doznalo válečnictví ohromných změn ( a zdá se , že i v postkomunistickém světě vývoj v této oblasti půjde dál ) by nás mělo v horlivosti trochu přibrzdit .
A tak vývoj technických prostředků k odvrácení katastrofy pro její malou pravděpodobnost by byl mrháním .
Možná , že by bylo lépe prostředky věnovat někam jinam .
Leč zapomenout na to , co se přes noc stalo tak žhavým tématem , bychom neměli .
Japonci , kteří mají s přírodními katastrofami zkušenosti , říkají , že katastrofa např . zemětřesení , výbuch sopky či tajfun udeří právě v tom okamžiku , kdy na její možnost zapomeneme .
Takže TASME , ale uvědomme si s jakou pravděpodobností a odkud a kdy může úder přijít , zda budeme za nějakých dvacet , padesát či dvě stovky let natolik zdraví , aby se nám dostávalo sil a zejména chuti na to abychom tu rozrušenou planetu chránili .
Petr Jakeš
Tělesné pozůstatky sv .
Jana Nepomuckého
K 600 . výročí smrti
Emanuel Vlček
Jan z Pomuku se narodil v osadě Pomuk ( dnes Nepomuk ) v jihozápadních Čechách na jižním svahu Zelené hory .
Místo narození se klade do domku s freskou .
Dnes na jeho místě stojí kostel sv . Jana , v jehož lodi se na oltáři sv . Jana Nepomuckého ukazuje nápis , kde stála jeho kolébka .
Jeho narození se klade mezi léta 1340 - 1346 .
Janův otec Volfín z Pomuku byl sousedem s polním hospodářstvím a v letech 1355 - 1367 byl i rychtářem obce .
Rodem byl Němec , ale podle narození Bohemus , tedy narozený v Čechách .
Jan sám se podpisoval jako rodilý z Pomuku " Johannes filius Welfini de Pomuk " .
Až do jeho kanonizace se užívá jméno Nepomucký .
Se jménem Jan z Pomuku se setkáváme až r . 1370 .
Postupně procházel církevními úřady , až r . 1389 dosahuje jmenování generálním vikářem metropolitní kapituly sv .
Víta .
Umírá 20 . 3 . 1393 a zde se formuluje první otázka pro antropologa : V jakém věku Jan z Pomuku zemřel a kdy se tedy asi narodil .
Vstup Jana z Pomuku na práh dějin
Konflikt arcibiskupa pražského s českým králem a jeho radou dosáhl v zimě r . 1393 dramatického vrcholu .
Požadavek Jana z Jenštejna na odčinění škod a křivd způsobených duchovenstvu nebyl splněn a přibývalo křivd nových .
Arcibiskup dal pro hrubé porušení kanonizačního práva do klatby králova milce , podkomořího Zikmunda Hulera .
Huler navrhl králi , aby odtrhl od pražské diecéze její západní díl a zřídil nové biskupství v Kladrubech u Stříbra .
Zmenšil tak moc pražského arcibiskupa a zvětšil královské příjmy .
V těch dnech umírá opat Kladrubského kláštera a Jan z Jenštejna dává neprodleně pokyn pro volbu nového opata , kterou generální vikář Jan z Pomuku potvrzuje .
Královskou radu tyto události popudily a král vzplanul proti arcibiskupovi hněvem pro porušení své moci .
Následující sankce nakonec padly plnou vahou na dosud neznámého úředníka arcibiskupova , na generálního vikáře Jana z Pomuku .
Arcibiskup , který dlel v té době na svém hradě v Roudnici , byl vyzván poselstvem , aby se vrátil do Prahy a usmířil králův hněv .
Dne 18 . 3 . 1393 přijíždí do arcibiskupského domu na Malé Straně v doprovodu Jana z Pomuka , Mikuláše Puchníka a hofmistra Něpry .
Následující den se jednalo o smíru mezi oběma stranami .
Dne 20 . 3 . 1393 měl dohodnutou smlouvu stvrdit král a arcibiskup .
Ihned na začátku setkání však Václav IV . zrušil dohodu a kázal zajmout Mikuláše Puchníka , Jana z Pomuku , míšeňského probošta Václava Knoblocha i arcibiskupa Jenštejna .
Arcibiskup byl však při zatýkání svou čeledí uchráněn a prchá z Prahy .
Ostatní jsou vedeni do kapitulní síně na Pražský hrad , kde je vyslýchá samotný král .
Potom jsou i s Hofmistrem Něprem dopraveni do domu soudce na rohu Můstku a ulice Rytířské ( čp . 404 ) .
Zde jsou opět vyslýcháni a ponecháni na rychtě až do noci .
Večer je vedou do mučírny " na rukou a nohou svázané " a podrobují vyslýchání .
Kruh vyšetřovaných se zužuje .
Zbyli Jan z Pomuku a Mikuláš Puchník .
Postup trpného práva a výslechu probíhal asi takto : Nejprve byli " štosováni " čili taženi za sucha , tj . věšeni za svázané ruce za zády a vytaženi ke stropu mučírny .
Poté byli páleni pochodněmi v bok " tak , aby znamenitý pryskýř měli " .
Pak byli páleni v druhý bok .
U Jana bylo použito i palečnic , jimiž byly drceny palce nohou a rukou .
Výsledek dalšího vyslýchání krále neuspokojil a kázal mučit vyšetřované " k smrti " , tj . opět pálit v bok a místa stydká , až se otevíraly dutiny tělní .
Král pálil vyšetřované vlastní rukou a po mučení je chtěl nechat všechny utopit .
Ale ti zastrašeni králem , až na Jana z Pomuku , dali sepsat listinu veřejnou , před veřejným notářem , že nic neřeknou , jak byli jati a mučeni .
Potom byli propuštěni .
O jménu Jana z Pomuku není nikde ani zmínky .
Těžké mučení vykonalo své a umírající Jan asi nebyl podpisu schopen .
Jan z Pomuku byl po výslechu svržen z Karlova mostu do řeky Vltavy dne 20 . 3 . 1393 o 9 . hodině večerní .
Janova smrt i s uvedením data je poznamenána v Soudních aktech pražské konzistoře .
U škrtu částky 12 a 1 / 2 kopy grošů , přislíbené nově potvrzeným kladrubským opatem písařům za vyhotovení konfirmační listiny pro Kladruby je poznamenáno , že Jo P skončil 20 . ( března ) svůj poslední den .
Po jednom měsíci , dne 17 . 4 . 1393 ( jinde 18 . 4 . 1393 ) vyplavalo tělo Jana z Pomuku na nejbližší vltavské mělčině , severně od Pražského mostu po proudu řeky v blízkosti někdejšího cyriackého kostela sv . Kříže většího .
O tom hovoří jeden z pozdějších zpravodajů v tzv . Kronice Zlatokorunské z poloviny 15 . století .
Záznam říká , že doktor Johánek " nalezen jest ve čtvrtek při ukazování svátosti ( 17 . dubna ) " .
Tento údaj je ve shodě se svatovítským seznamem pobožností z r . 1416 .
Tam se uvádí mj . , že v předvečer sv . Benedikta ( tj . 20 . března ) se koná v tomto kostele výroční úmrtní pobožnost za Johánka Pomuka , kterého král Václav poručil utopit .
Jan z Pomuku byl pohřben v kostele při klášteře cyriaků v nynější Dušní ulici .
Kostel sv . Kříže většího byl r . 1890 zbourán .
Snad již ke dni 22 . listopadu 1396 bylo tělo přeneseno do svatovítského chrámu - hlavního to kostela země .
Tento údaj je možno dovodit ze Soudních aktů pražské konzistoře .
Přenesení Janova těla umožnilo i uklidnění poměrů v Čechách smírčím výrokem moravského markraběte Jošta a uherského krále Zikmunda z 2 . dubna 1396 .
Smírčí výrok neznamenal jen obnovu úřadování zemského soudu a zemských desk , ale i politickou porážku Václavovu .
Králi se podařilo jedině dosáhnout rezignace jím nenáviděného arcibiskupa Jana z Jenštejna .
V ochozu vysokého kůru před kaplí Vlašskou , kde býval Jan z Pomuku oltářníkem , zůstalo tělo netknuto 323 let .
Historické prameny o smrti Jana z Pomuku
První zpráva o Janově smrti pochází od arcibiskupa Jana z Jenštejna a je obsažena v žalobě na krále , kterou Jenštejn v červenci r . 1393 předložil papeži Bonifácovi IX .
Tato zpráva byla objevena v latinském rukopise č . 1122 ve Vatikánském archívu r . 1752 .
Z arcibiskupova svědectví vyplývá , že jeho generální vikář byl umučen proto , že plnil svou úřední povinnost a nazývá jej zde pravým mučedníkem .
Další svědectví podává roudnický kanovník Petr Klarifikator v životopise arcibiskupově .
R . 1402 píše o Janovi též jako o mučedníkovi , ale rukopis časem zapadl .
Další zprávy nejsou k dispozici a úcta k Janově smrti se šířila jen ústně .
Husitské války utlumily jak literární činnost , tak i rozvíjení úcty k Janu z Pomuku .
Další zprávy o smrti Jana z Pomuku zaznamenal řezenský augustinián Ondřej , který vyprávěl , že král Václav IV . dal utopit slavného mistra teologie a zpovědníka královny Jana také proto , že se zdráhal vyzradit královnino zpovědní tajemství .
A to je asi zrod budoucího označování Jana z Pomuku jako mučedníka zpovědního tajemství .
Pražský kapitulní děkan Jan z Krumlova v 80 . letech 15 . století mezi zprávami o svatovítské kapitule vzpomíná i smrt Jana z Pomuku .
V zápise je celá řada nepřesností a úmyslných oprav .
Jako datum úmrtí uvádí r . 1383 , tedy o 10 let dříve , než se událost stala .
Tato zpráva však nemluvila o Johánkovi z Pomuku , ale o Johánkovi z Dubé , který zemřel až v následujícím století .
Prohlídka pramenů umožnila zjistit i příčiny omylu .
Na starém pergamenu stránkovaném číslem 383 byla při jeho novém použití připojena před uvedené číslo strany jednička , a tak vzniklo datum 1383 .
Dále pak na místě jména Johánka z Dubé vzniká vymazáním příjmení " Dubé " a přepsáním příjmení " Pomuk " nové jméno " Johannes d ' Pomuk " .
Moderní mikroskopické analýzy dokládají různost použitých inkoustů .
Tyto zásahy , ať už je nazýváme omylem , nebo podvrhem , rozpoltily existující historickou osobnost generálního vikáře Jana z Pomuku na dvě osoby .
V polovině 16 . století byl tento chybný letopočet vytesán na nový náhrobní kámen Janova hrobu .
Václav Hájek z Libočan , který v té době psal svou kroniku českou , nedovedl mylný letopočet 1383 uvést v soulad s letopočtem smrti Jana z Pomuku r . 1393 jinak , než že do svého díla uvedl Jany dva .
Jana z Pomuku utopeného r . 1383 pro zachování zpovědního tajemství a Johánka z Pomuku utopeného r . 1393 pro potvrzení kladrubského opata ve funkci .
Tak se stalo , že hrob v ochozu svatovítské katedrály byl připisován knězi Janovi umučenému r . 1383 a tento domnělý zpovědník královny byl pak uctíván jako světec .
Skutečná historická osoba Jana z Pomuku , generálního vikáře Jana z Jenštejna , zemřelá při výslechu r . 1393 , byla časem zapomenuta .
Exhumace pozůstatků Jana z Pomuku
Růst legendy vyvolal snahu o svatořečení Jana z Pomuku - mučedníka zpovědního tajemství .
Již r . 1675 požádala kapitula Svatovítská papeže o blahořečení Jana z Pomuku , opětovně r . 1706 .
Proto byla z nařízení papeže provedena 15 . 4 . 1719 exhumace k zjištění jeho ostatků .
Vlastní exhumaci byly přítomny především osoby duchovní - arcibiskup hrabě Ferdinand Khuenburg a další preláti .
Z osob světských to byl hrabě Jan Josef z Vrtby , nejvyšší purkrabí , hrabě Ignác Vratislav z Mitrovic .
Z lékařů byli přítomni dr . František Löw z Erlsfeldu - první profesor soudního lékařství na staroslavném učení pražském , vícenásobný děkan lékařské fakulty a lékař císaře Leopolda I . , dr . Šebestián Fuchs , dr . Jan Karel Puchman , chirurg Jan Jakub Schutzbredt a chirurg Ferdinand Schober .
Arcibiskup odsloužil mši a svědci odpřisáhli , že odjakživa slýchali , že v místě náhrobní desky byl pohřben Jan z Nepomuku .
Po odstranění náhrobní desky byla odstraněna výplň hrobu a v hloubce přes 2 lokte ( asi 1.20 m ) byly zjištěny zbytky dubové rakve , obsahující několik kousků červené a černé látky a celou kostru uloženou hlavou k východu .
Do hrobu sestoupil dr . Fuchs a shledal zde kostru v natažené poloze s hlavou skloněnou k pravému rameni a s rukama zkříženýma na prsou .
Přítomní prohlásili , že kostrou nikdy nebylo pohnuto .
Žebra na levé straně mokvala olejnatou šťávou , čéška pravého kolena byla odražena , levá lopatka zlomena a vzadu na hlavě zely hrozné rány .
Lebka zlomena nebyla .
Dr . Fuchs odhrabal hlínu z celé kostry a vyjímal z hrobu jednotlivé kosti .
Kněží je odnášeli na stůl pokrytý bílým plátnem .
Při naklonění vyjmuté lebky vypadla z mozkovny spolu s hlínou i měkká hmota načervenalé barvy .
Dr . Puchmann a chirurg Schutzbredt nařízli nožíkem tuto tkáň na dvou místech a nalezli načervenalou hmotu , jejíž barva po očištění vystoupila ještě jasněji .
Dr . Löw z Erlsfeldu jako hlavní znalec shledal , že kosti jsou všechny a že hmota , která vypadla z lebky , " podle své podoby , podstaty , cévnatosti , složení a červené barvy " je jazyk .
Dovodil , že jazyk , který nejdříve z orgánů propadá zkáze , se nemohl zachovat v této podobě neporušenosti a barvě způsobem přirozeným , nýbrž nadpřirozeným .
Podobně dosvědčili i ostatní lékaři a chirurgové .
Po zakončení exhumace byly kosti vloženy do cínové rakve a hmota " jazyka " do stříbrné schránky a též vložena do rakve .
Schránka i rakev byly zapečetěny pečetí arcibiskupovou a pečetí dr . Blovského a rakev byla spuštěna zpět do hrobu .
Za dva dny ( 17 . 4 . 1719 ) byla rakev opět vyzdvižena a za přítomnosti dvou lékařů a četných dalších osob znovu otevřena .
Kosti Jana z Pomuku byly řádně uspořádány a dne 5 . 5 . 1719 ještě zabaleny do hedvábné látky a vloženy zpět do cínové rakve .
Ta byla vložena ještě do dubové rakve , která byla zapečetěna a spuštěna do hrobu .
Ten byl zasypán a překryt náhrobním kamenem .
Pouze " jazyk " byl chován zvlášť na oltáři u stěny kaple sv .
Václava .
R . 1721 byla relikvie " jazyka " vložena do nové schránky rozměrů 44 x 14 cm a tento relikviář vložen do monstrance a v ní zapečetěn .
31 . 5 . 1721 byl Jan z Pomuku prohlášen papežem Innocencem XIII . za blahoslaveného .
Svatovítská kapitula se domáhala svatořečení Jana z Pomuku znovu .
Papežskou stolicí bylo nařízeno nové šetření .
Dne 17 . 1 . 1725 byl hrob znovu otevřen a bylo shledáno , že je neporušen .
Dne 27 . 1 . 1725 byl znovu vyšetřen i " jazyk " .
Když byl vyjmut ze schránky , byl suchý , šedé barvy , ale za 3 / 4 hodiny zčervenal a během jedné hodiny naběhl .
Tak byl " jazyk " pozorován asi 2 hodiny .
Nález této měkké tkáně při exhumaci r . 1719 byl vyložen jako zázrak .
Konečně 19 . 3 1729 prohlásil papež Benedikt XIII .
Jana z Pomuku za svatého .
Na popud císaře Karla VI . byla zahájena velká sbírka na vybudování důstojného hrobu pro uložení ostatků sv .
Jana Nepomuckého .
V následujících letech ( 1733 - 6 ) byla provedena konečná úprava hrobu a oltáře .
Kosterní pozůstatky byly očištěny a sestaveny v barokního manekýna , slavnostně ozdobeny , montovaná kostra oblečena a uložena do skleněné rakve , která byla vsunuta do stříbrné rakve na oltáři .
Během dalších let byla rakev s ostatky několikrát otevřena a byly odňaty části kostry jako relikvie .
Rovněž i relikvie " jazyka " byla r . 1903 prohlédnuta anatomem prof . dr . O . Schrutzem .
Při generální opravě stříbrného oltáře a hrobu sv . Jana Nepomuckého byla dne 31 . 5 . 1972 po vyslovení souhlasu biskupa dr . Františka Tomáška - apoštolského administrátora pražského - rakev s ostatky otevřena , výbava hrobu ošetřena a kosterní pozůstatky světce předány specializovanému pracovišti Národního muzea v Praze ke konzervaci a odbornému studiu .
Dne 29 . 6 1972 byly kosterní pozůstatky prohlédnuty odbornou komisí lékařů a antropologů .
12 . 9 . 1972 byly pozůstatky opět sestaveny do původní podoby barokního manekýna a uloženy .
Tělesné pozůstatky Jana z Pomuku
tvoří téměř kompletní skelet .
Zdobený barokní manekýn z 30 . let 18 . století nebyl složen v přísném anatomickém pořádku ;
několik podrobností bylo sestaveno jen podle technických možností sestavovatelů .
Kostra byla ozdobena zlatými dracouny , páskami zdobenými filigránem , perličkami , a sklíčky a byla oblečena a uložena v natažené poloze na polštářích ve skleněné rakvi . .
Na hrudní kosti byla připevněna kytice ze zlatého dracounu zdobeného perličkami .
K detailnímu antropologickému studiu byla použita světcova lebka , pánev a dlouhé kosti pravé horní a pravé dolní končetiny .
Generální vikář Jana z Pomuku byl vyšší střední postavy , 169 cm vysoké , ale slabší konstituce .
Janova lebka byla středně veliká , krátká , tenkostěnná a měla menší obsah mozkovny ( asi 1220 cm 3 ) .
Na lebce zjišťujeme v převaze znaky , které jsou typické pro ženské lebky , ale utváření týlní krajiny s výraznou modelací svalových úponů , hranatá bradová partie dolní čelisti a její úhly jsou modelovány výrazně mužsky .
Proto je lebku nutno přisoudit muži s gracilním obličejovým skeletem .
Utváření pánve je typicky mužské .
Obličej je vysoký s krátkými a kolmo postavenými čelistmi .
Na širokém a kolmém čele byly zřetelně vytvořeny čelní hrboly .
Očnice jsou hranatě okrouhlé , středně vysoké , nos vysoký a úzký a jařmové partie jsou jen slabě vytvořeny .
Obě čelisti jsou středně silné a slabě vytvořené alveolární partie nesou drobný chrup .
Historické údaje neposkytují datum narození Jana z Pomuku .
Jeho stáří jsme odhadli ( ze stupně uzávěru hlavních lebečních švů , ze stupně úbytku alveolárních výběžků obou čelistí , ze stavu otření chrupu , podle stupně ústupu dřeňových dutin v kosti ramenní a stehenní i podle degenerativně produktivních změn zjištěných na páteři ) v rozmezí 45 - 50 let .
To znamená , že datum narození Jana z Pomuku je nutno klást do doby po r . 1340 .
Jeho zdravotní stav byl uspokojivý ;
na kostře byly shledány jen změny produktivně degenerativní na páteři ve stupni odpovídajícím věku .
Chrup měl zdravý až na povrchní kaz na stoličce vlevo v dolní čelisti a dva chybějící zuby vpravo , o které přišel za živa .
Smrt Jana z Pomuku
Příčinou smrti Jana z Pomuku bylo nejspíš tupé poranění lebky , hlavně obličejového skeletu .
Rozsah poranění vedl k bezvědomí a posléze k smrti nejen pro zlomeniny kostry obličeje , ale i spodiny lební , pro krvácení do přední a střední jámy lební a pro šok .
Tato poranění mohou zdůvodnit smrt Janovu , nelze však vyloučit i působení dalších poranění orgánů důležitých pro život .
Tělo Jana z Pomuku bylo svrženo do Vltavy a vyplavalo až za 4 neděle oproti dvěma týdnům u běžných utopenců .
Z toho lze z hlediska soudně lékařského usuzovat , že do vody bylo svrženo již mrtvé tělo .
Při utopení vzniká balónovité vzedmutí plic , které vynese mrtvolu po 1 až 2 týdnech k hladině .
V případě , že plíce jsou málo vzdušné , jako u mrtvol nebo utopených , u nichž nastala smrt pro zástavu srdce , malé množství vzduchu přítomného v plicích nevynese mrtvolu na hladinu tak brzy .
Zbytky měkkých tkání
Pozůstatky exhumované po více než 300 letech byly zřejmě pokryty pozůstatky svalstva a podkožních tkání , které ve vlhkém prostředí zmýdelňují a mění se v mazlavou hmotu , v adiposir .
Můžeme tak soudit proto , že při popisu lebky a krajiny zad uváděl Löw z Erlsfeldu nález hrozných ran v týle a zlomeniny lopatky .
Poznamenává však , že zlomeniny na lebce neshledal .
Při ukládání do rakve a hlavně při montování manekýna byly kosti zbaveny těchto měkkých hmot .
" Jazyk " sv .
Jana Nepomuckého
Po antropologicko - lékařském prozkoumání kosterních pozůstatků Jana z Pomuku bylo 9 . 10 . 1972 rozhodnuto prozkoumat a zakonzervovat i relikvii tzv . " jazyka sv .
Jana Nepomuckého " uchovávanou v honosné monstranci ve Svatovítském pokladu .
Schrána vyjmutá z monstrance byla 17 . 10 . 1972 komisionálně otevřena a relikvie prohlédnuta odborníky - prof . MUDr . E . Černým , DrSc . , prof MUDr . R . Čihákem , DrSc . , prof . MUDr . J . Tesařem , DrSc . , prof . MUDr . RNDr . F . Škaloudem a autorem .
Po prohlídce byla hmota relikvie vyjmuta ze zlaté schrány a převzal jsem ji k detailnímu prozkoumání a zakonzervování .
Histologické vyšetření bylo provedeno na katedře anatomie FVL UK v Praze prof . Čihákem a MUDr . M . Grimem , imunologické a sérologické vyšetření v Ústavu pro soudní lékařství FVL UK v Praze prof . MUDr . J . Tesařem .
Odborná morfologická komise za předsednictví akademika Poulíka byla svolána 10 . 4 . 1973 , aby posoudila výsledky zkoumání .
Dne 8 . 5 . 1973 byla vypreparovaná a zakonzervovaná hmota relikvie předána komisionálně zástupci Apoštolské administrativy a vložena zpět do zlatého pouzdra a to vloženo do dvou monstrancí .
Příslušnost hmoty relikvie ke kosterním pozůstatkům Jana z Pomuku podporuje sérologická shodnost zjištěné skupinové vlastnosti A stanovené z hmoty relikvie a z drobných zlomků kostních zanořených do hmoty relikvie v porovnání se skupinou A stanovenou z kostní tkáně Jana z Pomuku .
Zachování dekomponované mozkové hmoty v lebce Jana z Pomuku lze vysvětlit přirozenou cestou .
Podle našich zkušeností nejde o řídký případ .
V hrobech nebo hrobkách , kde tělo zemřelého je pohřbeno v těžké půdě nebo za trvale zvýšené vlhkosti , je to zjev častý .
Můžeme tedy uzavřít , že v lebce generálního vikáře Jana z Pomuku se dochovala měkká hmota , tvořená zbytkem dekomponovaného obsahu mozkovny , tj . hmoty mozku , jeho obalů , cév a krve .
Uznání a ocenění antropologického a lékařského průzkumu tělesných pozůstatků sv .
Jana Nepomuckého vyjádřil dne 2 . března léta Páně 1979 ve svém listě Františku kardinálu Tomáškovi , arcibiskupovi pražskému , u příležitosti 250 . výročí svatořečení světce sám svatý otec Jan Pavel II .
Dluhy naší vědy III 1 ) : tenisová enigma
JAN ZRYNTOVA
Je až s podivem , že naše věda ponechávala tak dlouho stranou svých zájmů vysvětlení neúměrně vysokého počtu našich tenistů a tenistek ve světové špičce .
Tento článek shrnuje předběžné výsledky práce mezioborového týmu , který se touto otázkou zabýval v letech 1991 - 92 .
Ve východiskové studii byly posouzeny všechny fyzikální , ergometrické , sociohistorické , genetické , geopolitické a populační faktory , které by mohly v plausibilním kontextu přispět k odpovědi na otázku : " Proč u nás právě tenis ? "
Při hledání možných historických predispozic jsme postupovali pomocí hypotézy podobnosti .
Po analýze fyziky tenisové rakety , ergometrických a dynamických studiích byly vytypovány středověké činnosti mající vztah k tenisu .
Studiem soudobých pramenů bylo paralelně ověřováno , zda právě tyto činnosti byly našimi předky provozovány natolik úspěšně , aby to např . stálo za zmínku soudobému zpravodaji , přednostně nezaujatému cizinci .
Již první výsledky ukázaly , že objektivně hodnotitelné sporty mají kořeny v bojových činnostech .
Počítačová databáze zbraní , kterou jsme sestavili , a jí odpovídající sbírka následně testovaných předmětů zahrnovala 768 položek , od arkebuz až po žehnáčky ( krajovou varietu husitského kropáče , vyznačenou posunutím těžiště o 1 / 7 délky rukověti směrem k ježkovi ) a žahačskou armaturu .
Tyto výzkumy ukázaly , že největší počet signifikantních shod s tenisem vykazuje boj jednoruční válečnou sekerou .
Praktické zkoušky byly prováděny jednak v lehkých oděvech , jednak v plné zbroji pro pěší klání ( Fussturnierpanzer ) .
Později jmenované testy byly komplikovány skutečností , že díky značnému zvýšení tělesných rozměrů populace v porovnání s našimi předky - nebyl nikdo z výzkumného týmu schopen dobovou zbroj obléci .
Proto jsme využili ochotně spolupracujících žáků tenisové třídy jednoho pražského gymnázia , Růženky L . a Vojtěcha M .
Studium dobových archívních materiálů ukázalo , že jednoruční válečná sekera skutečně patřila mezi nejoblíbenější zbraně našich předků .
Při podobném studiu si toho všiml již H . Sienkiewicz , který ústy jednoho ze svých hrdinů ( Křižáci ) při výčtu předností rytířů jednotlivých křesťanských národů říká : " . . .
Češi strašně sekají sekerami . . . "
( V jednom z našich starších lidových vydání tohoto díla je tato charakteristika nahrazena takto : " Češi jsou nejlepší na sekery . . . " )
2 ) Když byly chladné zbraně zatlačeny do pozadí zbraněmi palnými , objevuje se v našem prostoru český sekerník , faktotum rozprostřeného zpracovatelského průmyslu XVII . - XIX . století u nás .
Nepochopení významu bojovníka se sekerou cizinci a jeho podvědomé přijímání našimi předky je např . pěkně ilustrováno následujícím srovnáním .
Žádný z obrů vztyčených cizákem - Habsburkem před Matyášovou branou Hradu není vyzbrojen válečnou sekerou ( 0 % ! ) .
Naproti tomu jeden ze dvou světlonošů umístěných u paty schodiště investiční banky postavené národně orientovanou buržoazií v letech 1894 - 96 válečnou sekeru má ( 50 % ! ) .
Nakolik se motiv sekery a mimořádné schopnosti pro práci s ní u nás - kromě tenisu - odrážely v dobách nedávno minulých ve způsobech styku mezi občany leží mimo dosah této práce .
Rovněž jsme se rozhodli neposuzovat možná spojení s románem L . Vaculíka " Sekyra " .
Poděkování
Tenisové literatury je u nás kritický nedostatek , pouze v nevýznamném stupni zmírněný nedávnými dary našim knihovnám ze zahraničí .
Při nácviku boje se sekerou nám velmi pomohli členové skupiny historického šermu " Tulichy vulgo zrazichy " Štylfríd a Mojslav , kteří si přejí být uvedeni pouze křestními jmény .
Kasteláni , kteří nám z hradních sbírek zapůjčili k pokusům některé dobové zbraně a součástky výstroje a laskavě přehlédli nevratné následky opožděně ukončených testů , si nepřejí být jmenováni vůbec .
Za cenné připomínky k rukopisu děkujeme RNDr . V . Pyšweytzovi , DrSc . , našemu přednímu odborníkovi na žábronožky ( Anostraca ) .
Jan Zryntova nám o sobě odmítl podat jakoukoli informaci .
O J . Z . Neví nic ani jeho nejbližší stálý spolupracovník RNDr . František Smutný , CSc .
( * 1939 ) , který vystudoval matematicko - fyzikální fakultu Karlovy univerzity v Praze a pracuje ve Fyzikálním ústavu AV ČR v Praze , kde se zabývá makroskopickými vlastnostmi dielektrik se strukturními fázovými přechody .
1 ) Díla I a II této řady nebyla a nemohou být publikována z důvodů , jejichž vysvětlení značně přesahuje povolený rozsah tohoto článku .
2 ) Nestudovali jsme implikace další příbuzné zmínky téhož autora .
Při popise útoku horalů z polsko - slovenského pomezí na švédský oddíl ( Potopa ) zaznívá povel : " S čakany na ty psí syny ! "
Otázku , zda by se vztah k této zbrani mohl projevit výjimečnými výsledky v dosud nezavedeném sportu ( např . ping - pong provozovaný bez míčku , pálkami s dlouhou násadou ) tato práce neřeší .
Jezdíme na daně
Zatímco cena ropy pozvolna klesá , za benzín platíme stále víc
S počátkem nového roku přišla nová spotřební daň a s ní ne poslední zvýšení cen benzínu .
Připadá nám , že pohonné hmoty už nemohou být dražší .
A přitom máme jednu z nejnižších cen za benzín v Evropě .
Kdo ji ovlivňuje ?
Rafinerie ?
Ty jeho cenu v podstatě nemohou ovlivnit , zato ten " druhý vzadu " ano , a tím je Ministerstvo financí ČR .
Bohuslav Zajkr
Růst cen benzínu neznamená automatické maštění kapes výrobců nebo dovozců pohonných hmot .
Konstrukce ceny s horní omezující hranicí nedává výrobcům mnoho šancí .
Uhradí své náklady , a připočítávají si pouze nutný minimální zisk .
Z čeho se skládá cena benzínu ?
Náklady na jeho výrobu jsou z 90 % tvořeny nákupem ropy , jejíž cena na světových trzích v poslední době klesá .
Nepoměrně menší část spolkne přepravné benzínu ( asi 5 % ) , energie ( asi 2.25 % ) , nebo opravy a údržba ( okolo 2 % ) .
Mzdy se na celé částce podílejí pouze 0.3 procenty .
Pohybují - li se například roční náklady rafinerie okolo 11 miliard korun , 10 miliard z toho připadá na nákup ropy .
Neušetří nic
I když by rafinerie úspornými opatřeními ušetřily například na energii , nemůže se to nijak výrazněji projevit na ceně benzínu vycházejícího z rafinerií , a už vůbec ne na spotřebitelské ceně u čerpacích stanic .
Co tedy ?
Největší položkou v konstrukci cen pohonných hmot jsou daně .
Státní rozpočet je tedy příjemcem největší částky z tržeb z prodaných pohonných hmot .
Kaučuk Kralupy nakoupí ropu za cenu 3100 Kč za tunu .
Po zpracování z rafinerie odcházejí : Kapalné plyny ( asi 0.5 % ) , benzín ( 17 % ) , motorová nafta ( 24 - 25 % ) , letecký benzín ( 6 - 7 % ) , lehký topný olej ( 3 - 4 % ) , těžký topný olej ( 43 % ) a jako vedlejší produkt síra .
Díky pouze pětiprocentní dani z přidané hodnoty u topných olejů může rafinerie vydělávat téměř výlučně na nich .
U benzínů se rentabilita pohybuje okolo 10 % .
Leden proti prosinci
Srovnejme výpočet konečné ceny benzínu v prosinci 1993 a lednu 1994 .
Z 1 tuny ropy se vyrobí 1320 litrů bezolovnatého benzínu natural .
Za toto množství účtovala rafinerie odběratelům 8200 Kč v prosinci 1993 a 7900 Kč v lednu 1994 .
K této částce se musí připočíst spotřební daň .
Ta dělala v prosinci loňského roku u naturalu 9390 Kč , zatímco letos v lednu 10055 Kč .
Třetí položkou v ceně je 23 % daň z přidané hodnoty .
Ta byla v posledním loňském měsíci 4045.70 Kč a v lednu roku 1994 pak 4129.65 Kč .
Výsledná cena benzínu natural odcházejícího z rafinérie v prosinci 1993 tedy byla 16.40 Kč za litr , letos v lednu 16.73 korun .
Obdobné posuny zaznamenaly i ostatní benzíny včetně nafty , byť se i v tomto případě snížila výstupní cena bez daní z 5350 na 5150 Kč za tunu .
Stanovení cen není jednoduché , říká Jaroslav Slavík , vedoucí Podnikatelské jednotky Rafinerie , Kaučuk Kralupy .
Na začátku měsíce odhadujeme , kolik bude stát ropa v jeho průběhu .
Záleží tedy na našich schopnostech , jak přesně jsme schopni cenu odhadnout .
Rafinerie pak platí za ropu zpětně s tříměsíčním skluzem .
Regulace končí
Dovážená ropa je přibližně stejně drahá jako ropa vyráběná v ČR .
Cena benzínů ze zahraniční rafinerie činí asi 6000 korun .
Ale musí se zaplatit i distribuce , clo a daně .
Na hranicích se cena bezolovnatého benzínu pohybuje okolo 7400 korun za tunu .
Transport po území ČR pak zdraží zahraniční benzín na stejnou cenovou úroveň s našimi .
Takže to není cesta ke snížení ceny .
Navíc special a super , který se prodává u našich čerpadel , se v zahraničí nevyrábějí .
Vyšší spotřební daň přinesla na počátku letošního roku zvýšení cen benzínu .
Trh zatím nezvýšil ceny na maximální stanovenou úroveň .
Od 1 . února 1994 však i tento strop mizí .
Ministerstvo financí ČR rozhodlo maximální ceny zrušit .
Ponechává si ještě možnost kontrolovat , zda jejich výše odpovídá ekonomicky oprávněným nákladům , stanoveným daním a přiměřenému zisku .
K tomuto kroku došlo ministerstvo po konzultacích s hlavními prodejci a rafineriemi .
Ti odhadují , že po uvolnění cen nebude následovat jejich okamžitý vzestup .
Reakce prodejců se však nedá stoprocentně odhadnout , vzhledem k tomu , že zahraniční společnosti již dlouho po Ministerstvu financí ČR žádají zvýšení obchodní přirážky .
Zůstane - li však Benzina spolu s některými soukromými prodejci na stávajících nebo jen mírně zvýšených cenách , nezbude zahraničním společnostem než se držet v obdobných cenových hladinách .
Zatím se odhaduje zvýšení cen v únoru asi o 40 haléřů na litr benzínu .
Dlouhodobý vývoj však bude směřovat ke zvyšování cen pohonných hmot , které v ČR patří k nejlevnějším v Evropě .
Pro motoristy to bude mimo jiné znamenat sledovat , kde je benzín levnější , protože rozdíl u čerpadel by se mohl pohybovat v padesátihaléřových až korunových hodnotách .
V případě , že by se podnikatelské subjekty rozhodly pro rychlý všeobecný růst cen benzínu , nevylučuje se návrat ke stanovení maximálních cen .
Půjde - li vše podle předpokladů , mohla by úplná liberalizace nastat v polovině letošního roku , kdy by mělo být prodáno dalších 250 čerpadel Benziny , čímž by mělo vzniknout dostatečně silné konkurenční prostředí .
GRAF :
CENY BENZÍNU , VYCHÁZEJÍCÍ Z KAUČUKU KRALUPY OD ROKU 1992 .
NÁKUPNÍ CENY ROPY OD ROKU 1992 .
STRUKTURA NÁKLADŮ RAFINERIE V ROCE 1993 .
Obrázek : 1
Výrobce - typ : CANON FAX - T 40
Způsob tisku : TZ
Přenosová rychlost : ( A 4 / sec ) 15
Samoopravný režim : ( ECM ) ne
Rozměry : ( mm ) 414.5 x 367 x 158
Cena : ( Kč ) 26568
Popis :
Fax s integrovaným telefonem .
Umožňuje používat role papíru o délce 100 m .
16 znaků na displayi ( volané číslo ) .
16 stupňů šedi , možnost zvýšení kontrastu .
Možnost zkrácené volby 8 předvolených čísel , automatické opakování volby .
Zpráva o přenosu a zpráva o chybách .
Shrnutí :
Přístroj se základním vybavením .
Možnost využití i jako kopírky .
100 m role papíru dovoluje přijímat dlouhé serie dokumentů .
štoček : Zahraniční měna
Forint
Jméno maďarské měny vzniklo ze slova florenus - názvu pro zlatou minci florenského typu .
Jeho ražba byla v Maďarsku zahájená v roce 1326 z rozhodnutí krále Róberta Károlyho jako odpověď na záplavu českých grošů .
Oficiálním státním platidlem byl ustanoven forint v roce 1946 .
Nahradil předtím užívanou jednotku pengo .
Tehdy odpovídalo 13200 forintů hodnotě 1 kg zlata .
Maďarská měna nepatří mezi plně konvertibilní .
Po rozpadu RVHP se každoročně hodnota forintu vůči dolaru snižuje .
Zatímco v roce 1989 se měnil dolar za necelých 60 forintů , začátkem letošního roku to bylo kolem 100 forintů za dolar .
Mzdy v Maďarsku jsou značně rozdílné .
Ve stavebnictví se loni měsíční mzdy pohybovaly kolem 23000 Ft , v potravinářském průmyslu to bylo 25700 Ft a v průmyslu 26260 Ft .
Nejvyšší mzdy jsou ve finanční sféře , kde se pohybují kolem 50600 Ft .
Maďarský občan přitom zaplatí za : - 1 l mléka kolem 60 forintů , - 1 kg chleba kolem 70 , - 1 lahev coca coly ( 0.33 l ) kolem 15 forintů , - krabička cigaret Marlboro asi 120 forintů , - 1 l bezolovnatého benzinu asi 76 forintů .
Za jeden forint již není možné v současnosti koupit prakticky nic .
Například maďarský deník stojí kolem 19 forintů , známka na pohled v Maďarsku kolem 10 forintů ap .
text ke grafu :
Vývoj kurzu forintu vůči dolaru v letech 1989 - 1993 :
Nabídky
Kurzy , školení , semináře
* Téma : Sekretářka - asistentka - nové pojetí sekretářské práce ( rozvoj osobnosti , komplexní agenda sekretářky v novém pojetí )
Termíny : 14 . - 16 . 2 . , 7 . - 9 . 3 . 1994 , semináře 28 . 3 . a 29 . 3 . 1994 .
Kontakt : INPRO - Institut , Samcova 1 , 110 00 Praha 1 , pí Koutná , tel . : ( 02 ) 232 4634 , FAX : ( 02 ) 231 6267 .
* Téma : Společenské aspekty práce manažera - obecné zásady společenského chování , kultura chování v pracovním a obchodním styku , oblékání , styl , vzhled , etiketa korespondence a telefonické komunikace .
Termín : 7 . 3 . 1994 .
Kontakt : INPRO - Institut , Samcova 1 , 110 00 Praha 1 , pí Koutná , tel . : ( 02 ) 232 4634 , FAX : ( 02 ) 231 6267 .
* Téma : Protipožární ochrana staveb - nové materiály v požární ochraně stavebního díla , legislativa , certifikace , normy , ochrana OK , dřeva atd .
Termín : 2 . - 3 . 3 . 1994 .
Kontakt : J . Seidl & spol . , s . r . o . , Technická kancelář Praha , Jihozápadní V . / 985 / 2 , 141 00 Praha 4 , tel . + FAX : ( 02 ) 761212 .
* Téma : Logistika - dokonalé zajištění výroby .
Termín : 15 . - 17 . 2 . , 1 . - 3 . 3 . , 22 . - 24 . 3 . 1994 ( 3 dvoudenní soustředění , hotel Skalní město u Jičína ) .
Kontakt : Management Partner GmbH , Training Center , Ing . Arnošt Štíhel , V jámě 12 , 110 00 Praha 1 , tel . : ( 02 ) 266937 , FAX : ( 02 ) 267084 .
* Téma : Ekologie a řízení podniku - průřezový kurz ochranou životního prostředí určený pro manažery , majitele firem , vedoucí pracovníky apod .
Termín : 22 . 2 . 1994 .
Kontakt : Ekotip , Ing . Přibyslava Tichotová , Pavlíkova 601 , 142 00 Praha 4 , tel . : ( 02 ) 471 5528 , tel . + FAX : ( 02 ) 472 5982 .
* Téma : Pobytové kurzy pro řídící pracovníky , vlastníky firem a další , kterým časové možnosti nedovolují návštěvu kurzů a plné soustředění na výuku během týdne .
Termín : 1 x měsíčně čtvrtek - neděle po celý školní rok v Novém Městě na Moravě .
Kontakt : ILC ( Prague ) s . r . o . , Lupáčova 1 , 130 00 Praha 3 , tel . : ( 02 ) 275789 , 276878 , 275347 , linka 109 .
* Téma : Kurz pro průvodce cestovního ruchu včetně zkoušky .
Termín : Únor 1994 , nebo duben 1994 .
Kontakt : Profit klub Hradec Králové , Habrmanova 19 , 500 02 Hradec Králové , tel . + FAX : ( 049 ) 31564 .
* Téma : Ekonomický software Econ v praxi - finanční analýza a plánování , nákladová analýza , investice , leasing , analýza variant .
Termíny : 3 . 3 . , 10 . 3 . , 17 . 3 . 1994 .
Kontakt : Ing . Janouch , Střelecká 45 , 500 02 Hradec Králové , tel . : ( 049 ) 350 03 , FAX : ( 049 ) 237 80 .
* Téma : Dopisy nás prezentují aneb čeština v podnikové praxi .
Termín : 24 . - 25 . 2 . 1994 .
Kontakt : Kredo , s . r . o . , Milíčova 13 , 130 00 Praha 3 , tel . + FAX : ( 02 ) 627 9337 , 271004 .
* Téma : Daně a vy - vyplňování přiznání daně z příjmu za rok 1993 , daň z přidané hodnoty a spotřební daň při dovozu a vývozu zboží , uplatňování DPH , financování investic - leasing .
Kontakt : Kredo , s . r . o . , Milíčova 13 , 130 00 Praha 3 , tel . + FAX : ( 02 ) 627 9337 , 271004 .
* Téma : Mzdové účetnictví - daň z příjmu ze závislé činnosti , sociální zabezpečení osob samostatně výdělečně činných , novela zákona daně z příjmu ze závislé činnosti , debata o soc . a zdrav . zabezpečení a dani z příjmu ze závislé činnosti , debata o mzdách a pracovním právu .
Termíny : 17 . - 18 . 2 . , 17 . 2 . , 14 . 2 . , 21 . 2 . , 22 . 2 . 1994 .
Kontakt : Kredo , s . r . o . , Milíčova 13 , 130 00 Praha 3 , tel . + FAX : ( 02 ) 627 9337 , 271004 .
* Téma : Kurzy účetnictví - uzavření účetnictví a sestavení účetní závěrky za rok , konzultace z účetnictví , základy podvojného účetnictví , účtování účetních případů , investiční majetek , zásoby , zúčtovací vztahy , náklady a výnosy , souvislá úloha , účetnictví a ekonomika s počítačem .
Kontakt : Kredo , s . r . o . , Milíčova 13 , 130 00 Praha 3 , tel . + FAX : ( 02 ) 627 9337 , 271004 .
* Téma : Obchodní dovednosti - jak správně telefonovat , účast firmy na výstavě , práce se zákazníky , řeč těla - mimoslovní komunikace , kurz obchodního jednání .
1994 .
Kontakt : Kredo , s . r . o . , Milíčova 13 , 130 00 Praha 3 , tel . + FAX : ( 02 ) 627 9337 , 271004 .
* téma : Management firmy I . - cyklus devíti seminářů - strategické cíle a strateg . plánování , rozhodování a metody rozhod . analýzy , motivace jednání spolupracovníků , personální dovednosti manažera , řízení organizačních změn , jak volit mzdovou politiku ve firmě , logistická koncepce oběhu zboží , organizační kultura firmy a efektivní management , chování firmy v prostředí konkurence .
Kontakt : Kredo , s . r . o . , Milíčova 13 , 130 00 Praha 3 , tel . + FAX : ( 02 ) 627 9337 , 271004 .
* Téma : Práce s počítačem - MS Word pro Windows , MS Excel - základy , Windows 3.1 , AmiPro 3.0 - základy , Lotus 1 - 2 - 3 pro DOS - základy , pokročilí , Lotus pro Windows - základy , FoxPro 2.0 , Windows 3.1 , WordPerfect 5.1 - začátečníci , pokročilí .
Kontakt : Kredo , s . r . o . , Milíčova 13 , 130 00 Praha 3 , tel . + FAX : ( 02 ) 627 9337 , 271004 .
Oskar
Firmě Linpa , s . r . o . , za nápad s Pexesem Linpa , které není jen svým způsobem loterií pro dospělé , ale především pomocníkem při výuce angličtiny malých dětí .
Přesně v souladu s Komenského " Škola hrou " se děti učí slovní zásobě jednotlivých tématických okruhů .
Hra Pexeso společně s doprovodným sešitem se cvičeními ( z nichž některá mají také podobu hry ) tak pomáhá již od dětství nenásilnou formou pěstovat vztah k cizím jazykům .
Kontakt : Linpa , s . r . o . , Českolipská 1167 , 276 01 Mělník
Podniku Olma , který přišel na trh s novou variantou másla s rostlinným olejem Zlatá Haná .
Výrobek má díky až 50 procentům rostlinného oleje dobré dietetické vlastnosti , umocněné přítomností betakarotenu .
Balení másla ve hliníkové fólii je praktické i pěkné .
Kontakt : Olma , a . s . , Pavelkova 18 , 772 34 Olomouc , tel . : ( 068 ) 33446 , FAX : ( 068 ) 31257
Firmě MB - výroba nábytku , za výrobu a instalaci interiérů bank , restaurací a dalších zařízení " na klíč " .
Zároveň vyráběná škála kancelářského nábytku , prodávaná vlastní prodejní sítí a prostřednictvím dalších výrobců , snese nejvyšší kvalitativní nároky .
Ty jsou největší firemní devizou při konkurzních řízeních , kterých se firma účastní hlavně na severní Moravě .
Kontakt : MB - výroba nábytku , Bohuslava Martinů 2 , 741 01 Nový Jičín , tel . : ( 0656 ) 207 78 , FAX : ( 0656 ) 249 26
Soutěže s Profitem
30000 Kč zatím čeká na svého výherce *
Další soutěž připravena
Redakce našeho listu společně s YSE fondem připravila soutěž pro druhou vlnu kuponové privatizace .
Termín uzavření naší soutěže již vypršel 30 . ledna .
Vzhledem k tomu , že šlo o to , tipnout , jaký podíl diků ( v procentech ) vloží své investiční body do investičních fondů , a oficiální údaj z Centra kuponové privatizace nebyl stále ještě zveřejněn , musí i naše soutěž na své výherce počkat .
Na naše čtenáře čekají výhry v hodnotě celkem třiceti tisíc korun .
Profit ale chystá i další velmi atraktivní soutěž , při níž půjde o víc .
Celkové ceny dosahují šestimístné částky a k hlavním výhrám patří například motocykl .
Kdo z našich předplatitelů a čtenářů si nechce nechat tuto velkou soutěž ujít , ať sleduje náš list , kde přineseme další podrobnosti .
Představujeme vzdělávací organizace
Jaseka
* Jaseka , s . r . o .
Sídlo : Jinonická 329 , 158 01 Praha 5 , tel . : ( 02 ) 5296 2500 , FAX : ( 02 ) 5296 2240 .
* Vznik : Prosinec 1992 .
* Počet zaměstnanců : Pět .
* Činnosti : Vzdělávací , pilotní kurzy pro užívání videoprogramů , poradenství v oblasti lidských zdrojů , zásilkový prodej odborné ( především ekonomické ) literatury .
* Specializace : Kurzy zaměřené na získávání manažerských dovedností , profesionální prodej , osobní kvalita v hotelnictví , sestavování dokonalých týmů .
* Počet kurzů :
Za první pololetí 1993 doplň .
* Forma : " In house " - přímo v podniku , délka kurzů se pohybuje od jednoho do devíti dnů .
Jednou měsíčně veřejné semináře .
* U každého kurzu dbáme , aby se počet účastníků pohyboval kolem dvaceti , říká spoluzakladatel firmy Jaroslav Seifert ( na snímku ) .
Právě při tomto počtu je možná výměna poznatků , účinná komunikace mezi námi a účastníky .
Nejde přitom jen o pro nás důležitou zpětnou vazbu , ale o otevřenou diskusi o problémech či případných řešeních konkrétních situací , s nimiž se manažeři všech stupňů setkávají .
Nechceme prodávat jednotlivosti , ale efektivní řešení .
Proto například můžeme dodat výukové videofilmy a pomůcky pro lektory , ale nabízíme i vyškolení lektorů , provedení pilotních kurzů k zakoupeným filmům .
Poskytujeme rovněž poradenskou práci při sestavování efektivních školicích programů a při hledání způsobů , jak vyhodnotit jejich efektivnost .
Číslo týdne
Přibližně 12 tisíc vozů značky Škoda je v současné době ve skladech České republiky .
Je to vzhledem ke zvýšené ceně vozu za povinnou výbavu katalyzátorem , díky dostatečné výrobě ( 220000 kusů v roce 1993 ) , ale i vinou umrtvení obchodu vždy na začátku roku .
Tuzemský zákazník může být touto skutečností potěšen , protože v minulém roce ještě před povinnou montáží katalyzátoru čekal na auto i několik měsíců .
Počet neprodaných aut v zahraničních skladech se neoficiálně odhaduje na 25 tisíc .
Firmě PRUDOM ( Pravá RUka DOMácího ) , s . r . o . , která spravuje některé domy v Praze místo bývalého OPBH , zejména na Vinohradech .
Nové výměry nájemného a záloh za teplo a teplou užitkovou vodu vykazují řadu nedostatků - do vytápěné plochy firma započítává i místnosti bez tepelného zdroje , pokud nezná některé údaje nájemníků , vymyslí si je ( např . rodná čísla ) apod . , a tak nájemníci , kteří platí inkaso prostřednictvím sporožirových účtů , jsou nuceni i přes nesouhlas s předloženým výměrem tuto firmu zálohovat .
I proto , že Česká spořitelna není schopna platbu inkasa zastavit dříve než za dva měsíce .
štoček : VELKÉ MALIČKOSTI
Jak šetřit ubrusy
Ubrusy sice nejsou drahé , ale vzhledem k tomu , že jsou hosté málo ohleduplní , mají krátkou životnost .
Náklady na jejich praní a opravy jsou pak neúměrně vysoké .
Když chci zachovat slušný standard a jméno podniku , musím ubrusy vyměňovat i třikrát denně .
Rozhodl jsem se pro náhradu , k níž mě inspirovala návštěva v zahraničí :
Na stoly dávám papírové krajkové ubrusy a ty chráním čirým plexisklem uchyceným kovovými úchytkami .
Navíc pod desku umisťuji sušené květy , jídelníček , příležitostně i reklamu nebo různá upozornění .
Je to řešení moderní , efektní , nerozbitné a hygienické .
Plexit se lehko ošetřuje , papírové ubrusy slouží dlouhou dobu , pak je prostě vyhodím .
Když jsem po roce propočítával náklady , došel jsem k asi třetinové částce , ve srovnání s prostíráním klasickými ubrusy .
Nejvíc jsem novinku ocenil po letošním silvestru .
Mně stačilo stoly utřít - vedle v restauraci museli poničené ubrusy odepsat a koupit nové .
Karel Bouček , Ústí nad Labem
Podnikatelské nápady zveřejněné v této rubrice odměňujeme vedle běžného honoráře i stokorunovou premií .
Budou také jednou čtvrtletně zařazeny do slosování o 3000 korun .
Uvítáme nejen nápady , které jste uplatnili ve své podnikatelské praxi , ale i takové , s nimiž se čtenář - dopisovatel setkal jako spotřebitel .
Koupě na zkoušku
Předvedení zboží v " našich podmínkách " může ušetřit zklamání
Jste schopni si koupit zboží na první pohled - vlastně okamžitě - aniž budete později zklamáni ?
Ne vždy se to podaří .
I s tím počítá obchodní zákoník .
U některých druhů zboží nejste schopni ihned posoudit , zda jde o zboží , které skutečně potřebujeme .
Nejistotu neodstraní ani podrobný a důkladný výklad prodávajícího , ani případné předvedení zboží .
Jedině vyzkoušení takového zboží v " našich podmínkách " by vás mohlo přivést ke správnému rozhodnutí a tím vás ušetřit možnému zklamání nad neuspokojivou koupí .
V takovém případě nachází praktické uplatnění ustanovení 471 a 472 obchodního zákoníku , upravující koupi na zkoušku .
Podmínky
Koupí na zkoušku se rozumí kupní smlouva , uzavřená s podmínkou , že kupující do uplynutí zkušební doby zboží schválí nebo odmítne .
( To doporučujeme zvlášť při koupi ojetých zahraničních automobilů - pozn . red . )
Zkušební dobu mohou strany dohodnout v libovolné délce .
Pokud tak neučiní , je zákonem podpůrně stanovena zkušební doba tříměsíční .
Po uzavření takové kupní smlouvy mohou nastat dvě odlišné situace závisející na tom , zda kupující zboží od prodávajícího převezme či nikoli :
1 . Když kupující zboží převezme , je vznik smlouvy závislý na jeho projevu , učiněném v dohodnuté ( případně tříměsíční ) lhůtě , jestli toto zboží schvaluje nebo odmítá .
Pokud se kupující , který zboží nepřevzal , chce stát vlastníkem tohoto zboží , musí svou vůli sdělit výslovně prodávajícímu .
Teprve tímto výslovným projevem kupujícího nastanou účinky kupní smlouvy .
2 . V opačném případě - pokud kupující nezamýšlí nabýt ke zboží vlastnického práva - postačí pouze projev učiněný mlčky , tj . kupující nechá uběhnout zkušební lhůtu , aniž by prodávajícímu sděloval , že zboží nechce .
Chyby se však nedopustí , když prodávajícímu sdělí výslovně , že zboží odmítá .
Schválení nepřevzatého zboží má tedy povahu podmínky odkládací , na jejím naplnění či nenaplnění záleží , zda kupní smlouva vznikne či nikoli .
Záleží na úvaze
Pokud si kupující zboží od prodávajícího nepřevezme , jde o jakousi rezervaci zboží .
Na významu však ztrácí praktická stránka koupě na zkoušku , neboť kupující nemůže plně poznat vlastnosti kupovaného zboží .
Získává pouze delší čas na uváženou , zda o toto zboží má skutečně zájem .
Druhá možnost je ta , že kupující od prodávajícího zboží převezme .
Tím nastávají účinky kupní smlouvy :
Kupující má k prodávané věci vlastnické právo a nese nebezpečí vzniku škody na této věci .
Projev vůle kupujícího - učiněný ve zkušební době - má povahu podmínky rozvazovací , neboť na jejím splnění či nesplnění záleží , zda již vzniklá kupní smlouva zanikne nebo zda její účinky budou trvat déle i po skončení zkušební doby .
Je na úvaze kupujícího , jak se rozhodne .
Když zamýšlí být i nadále vlastníkem prodávané věci , kterou má u sebe , postačí , když nechá zkušební dobu uběhnout , aniž by zboží odmítal , a tím mlčky projeví souhlas s koupí této věci .
V opačném případě , chce - li kupující způsobit zánik kupní smlouvy , musí ve zkušební lhůtě sdělit prodávajícímu , že zboží odmítá .
Toto zboží musí prodávajícímu vrátit v takovém stavu , v jakém jej od prodávajícího přijal .
Když kupující není schopen zboží v takovém stavu prodávajícímu vrátit , nemá již právo toto zboží odmítnout , bez ohledu na to , že zkušební doba ještě neuběhla .
Toto omezení kupujícího je důsledkem skutečnosti , že převzetím zboží na něj přechází nebezpečí vzniku škody na prodávané věci .
Věra Urbanová
Připravila Advokátní kancelář Vácha & Malý , Olšanská 1 a , 130 00 Praha 3 - Žižkov , tel . : ( 02 ) 691 93 33
Text ke kresbě :
NEKUPUJTE ZAJÍCE V PYTLI :
Co víte o možnosti vyzkoušení zboží v " našich podmínkách " ?
Životní prostředí , móda , nábytek
| Daňový poradce |
Snížení daňového základu
Manžel začal podnikat se svým společníkem v roce 1992 .
Smlouva o sdružení byla sepsána , ovšem živnostenský list si vyřídil pouze manželův společník .
Manžel , protože je vyučen v oboru , byl uveden jako zodpovědný zástupce .
V roce 1992 bylo tedy podáno daňové přiznání jen jedno .
Za rok 1992 vznikla z podnikatelské činnosti ztráta a navíc byla možnost si uplatnit zřizovací náklady .
V lednu 1993 manžel podniká již na vlastní živnostenský list .
Je možné odečíst ztrátu a zřizovací náklady z roku 1992 mezi oba společníky , nebo má nárok si snížit daňový základ pouze ten , kdo podal daňové přiznání za rok 1992 ?
Soňa Musilová , Karviná
Odečíst ztrátu může pochopitelně pouze ten , kdo podal daňové přiznání ( zřizovací náklady jsou ve vašem případě částečně nebo zcela součástí ztráty ) .
Z vašeho dopisu však vyplývá , že váš manžel nejenže měl podat samostatné daňové přiznání , ale že v roce 1992 neoprávněně podnikal .
Knihy
Řízení neziskových organizací
Již v úvodu své knihy Řízení neziskových organizací - praxe a principy Peter F . Drucker podává svoji definici : Nezisková organizace nedodává ani výrobky , ani služby a ani neřídí .
jejím produktem je změněná lidská bytost .
Neziskové instituce jsou nástrojem změny v životě člověka .
Jejich produktem je vyléčený pacient , dítě , které se něco naučí , mladá žena nebo muž , z nichž vyrostou řádní dospělí lidé , zkrátka změněný lidský život .
Ale potřebují tyto organizace obdobné řízení , jako třeba velké podnikatelské subjekty ?
Názor na to se ve Spojených státech amerických vyvíjel několik desetiletí , aby vykrystalizoval v poznání , které shrnuje i Peter Drucker : Neziskové instituce samy vědí , že potřebují řízení právě proto , že neusilují o tradiční finanční zisk .
Uvědomují si , že se musí učit jak využívat řízení ve svůj prospěch , aniž by se staly jeho obětí .
Je jim jasné , že potřebují řízení , aby se mohly soustředit na své poslání .
Pomocníkem jim přitom může být právě tato Druckerova kniha , jejíž součástí jsou i rozhovory autora s lidmi z praxe , kteří řídí neziskové organizace .
Kontakt : Management Press , Domažlická 11 , 130 89 Praha 3 , tel . : ( 02 ) 278613 , FAX : ( 02 ) 278514 .
Leasing v teorii a praxi
Knihu Leasing v teorii a praxi lze bez nadsázky nazvat čtivou učebnicí pro ty , kteří toho o leasingu mnoho nevědí , ale také praktickou příručkou pro ty , kteří o něm již vědí poměrně dost .
V jednotlivých kapitolách podává výklad pojmu leasing , jeho podstatu a výhody , druhy leasingu , podrobně popisuje průběh leasingové operace .
V dalších kapitolách pojednává o právních a daňových a účetních aspektech leasingu , o mezinárodních leasingových operacích .
Pro čtenáře mohou být značně užitečné i přílohy , v nichž je například seznam společností působících v Asociaci leasingových společností ČR , Všeobecné smluvní podmínky finančního pronájmu ( leasingu ) movitých předmětů , akontační , platební a celní záruky .
Uvádí rovněž přehled vybraných platných smluv České republiky o zamezení dvojího zdanění .
Kontakt : Grada , Na Poříčí 17 , 110 00 Praha 1 , tel . : ( 02 ) 232 9318 , 232 9108 , FAX : ( 02 ) 232 9369 .
| Opičák nebo broker ?
| V různých obměnách se traduje historka o pokusu dvou amerických | | novinářů , kteří chtěli vyzkoušet kvalitu nesčetných brokerských | | firem a profesionálních burzovních poradců .
Výsledky jejich doporučení ohledně koupě určitého portfolia akcií srovnali s " investičním rozhodnutím " šimpanze .
Tomu dali do pracek pouze | | šipku na házení , a nechali ho opakovaně píchnout do jmen | | společností , uvedených na burzovní stránce New York Times .
Když pokus snad po pěti letech vyhodnotili , výsledek jen potvrdil | | neblahé očekávání : Na cenu akcií působí tolik protisměrných vlivů | | že úspěšnost drahých doporučení expertů prý byla dokonce nižší , | | než zcela náhodný šimpanzí výběr .
Závěr ?
Pečlivě sice naslouchejte radám a návodům profesionálů na to , jak ve druhé vlně investovat , abyste se vyhnuli zřejmým omylům .
Protože však patent na rozum nemá nikdo , vřele vám doporučujeme se v kuponové hře spoléhat hlavně sami na sebe .
Rádce : Zákon a my
Pozemek s potokem
Vlastním zemědělský pozemek , kterým v délce 150 metrů protéká potok .
Když jsem hlásil na obecním úřadě , že chci u potoka probrat břehový porost - olše , vrby , jívy - namítl starosta , že k potoku po obou stranách náleží 1.5 metru Správě povodí Labe .
Kácení stromů si tedy musím dohodnout s jejich příslušnou služebnou , která za povolení vybírá poplatky .
Je tento názor správný a podle jakého zákona se celá problematika řídí ?
V . B . , Nová Paka
S ohledem na specifičnost dotazu vám doporučuji , abyste se obrátil na vodohospodářský orgán , jímž je příslušný referát okresního úřadu .
Pokud jde o právní úpravu na úseku povrchových a podzemních vod , včetně státní správy ve vodním hospodářství , je upravena zákonem číslo 138 / 1973 Sb . , o vodách ( vodní zákon ) a zákonem ČNR č . 130 / 1974 SB . , o státní správě ve vodním hospodářství , který však byl novelizován zákonem č . 49 / 1982 Sb . , a zákonem č . 23 / 1992 Sb .
Pozemek a sponzorování
Podle zákona o restitucích nám ( čtyřem sourozencům ) byly vráceny pozemky na okraji města .
Dva z nich dostala asi před 20 lety do užívání místní základní škola jako školní pozemek a zahradu .
S vedením školy jsme se předběžně dohodli , že pozemky ponecháme škole k bezplatnému užívání s tím , že to bude považováno za sponzorování činnosti školy našim hotelem jako podnikatelským subjektem .
Je to možné upravit v nájemní smlouvě ?
K . J . , Praha
Pokud jsou v rámci restituce vráceny pozemky , je třeba jejich užívání upravit vždy nájemní smlouvou .
V ní můžete uvést , že nájemné je bezúplatné .
Ale je třeba si dát pozor , protože ve vašem případě není možné slučovat otázky sponzorování v nájemní smlouvě .
Sponzorování je třeba řešit samostatně v další smlouvě se školou .
Náhrada za trvalé porosty
V restituci mi byl vrácen pozemek .
Je však v mnohem horším stavu , než v době , kdy nám byl odebrán .
Je možné získat alespoň nějakou náhradu za trvalé porosty ?
R . W . , Liberec
S touto otázkou se setkávám v praxi stále častěji , neboť původní vlastníci chtějí vědět , jak mají postupovat , aby získali finanční náhradu vyplývající ze zákona č . 243 / 1992 SB . , ve znění zákona č . 441 / 1992 Sb . a dalších předpisů .
K této problematice vydalo Ministerstvo zemědělství České republiky materiál " Postup při poskytování náhrad vyplývajících pro ministerstvo . . . "
V něm je poskytování náhrady za hodnotu trvalých porostů řešeno takto :
* Náhrada se poskytuje pouze v případě , kdy tento oprávněný nárok na náhradu byl u Ministerstva zemědělství ČR uplatněn do 30 . června 1993 , jak o tom již dříve bylo psáno i v Profitu .
* Žadatel musí předložit územnímu odboru ministerstva zemědělství žádost o poskytnutí finanční náhrady .
Tato žádost musí obsahovat doklady , jimiž je prokázána oprávněnost žádosti o finanční náhradu .
Jde o tyto doklady :
- Potvrzení Pozemkového fondu , že příslušný pozemek přešel do vlastnictví státu včetně porostů , za něž je požadována náhrada ,
- doklady , kterými prokážete , že jste porosty vysadil na vlastní náklady .
Územní odbor ministerstva zemědělství po prověření žádosti , včetně příslušných dokladů , vyhotoví zúčtovací doklad " Finanční vypořádání . . . " a ten zašle i s přílohami ministerstvu zemědělství .
To potom zajišťuje proplacení náhrad za trvalé porosty žadatelům .
Podnikání fyzické osoby
Jsem sice důchodce , ale vzhledem ke komplikacím nemám dosud důchodový výměr , takže neznám výši svého důchodu .
Mám však možnost nastoupit jako úředník u majitele domu .
Jaká forma by byla pro tento druh práce nejvhodnější z hlediska placení daní , případně zdravotního a sociálního pojištění ?
V . V . , Praha
Současná právní úprava umožňuje podnikání fyzické osoby v těchto formách : * Na základě živnostenského listu , * na základě živnostenského listu a zapsání v obchodním rejstříku , * na základě zvláštního oprávnění ( například advokáti , lékaři , daňoví poradci , auditoři apod . ) , * jako soukromí zemědělci na základě vydaného osvědčení o zápisu do evidence soukromě hospodařících rolníků .
Jinak obecně platí , že fyzická osoba může být v pracovním nebo jemu podobném poměru a její práce je odměňována mzdou .
Je obtížné a koneckonců i spravedlivé , že nelze jednoznačně určit , která forma je výhodnější .
K tomu by bylo třeba " nasimulovat " určité situace z hlediska placení daní , případně zdravotního a sociálního pojištění .
Přitom platí , že pro určení výše daňové povinnosti je kromě jiného důležitým prvkem základ daně a sazba daně .
Dále jsou zákonem stanoveny případy , kdy příjmy nebo věci ( u daně z nemovitostí ) dani nepodléhají , a dále každý daňový zákon stanoví samostatně problematiku osvobození od daně .
Bez znalosti konkrétního případu není možné podat vyčerpávající odpověď .
Odpovědi připravila Advokátní kancelář Karfík - Karfíková , ul . Politických vězňů 7 , 110 00 Praha 1 , tel . + FAX : ( 02 ) 242 24586 .
Bionaire
Kanadská společnost vyrábějící zařízení na čištění a zvlhčování vzduchu v uzavřených místnostech vznikla v roce 1977 .
Zaměstnáváme v současnosti 220 lidí a dosahujeme obratu 60 milionů dolarů , říká Neal Bastick , ředitel evropské divize Bionaire ( na snímku ) .
Výrobní základna společnosti je v kanadském Lachine u Québeku , prodejní divize mají sídlo v Torontu , West Palm Beach ( Florida ) a Oosterhout ( Nizozemí ) .
Více než 75 % produkce směřuje na vývoz , zejména do Spojených států amerických , Evropy , na Blízký a Dálný východ .
V ČR je výhradním zástupcem společnosti Bionare od roku 1991 firma Able Electric s . r . o .
Prodej čističů a zvlhčovačů vzduchu , které jsou vhodné zejména pro alergiky , se zvýšil v ČR z 8 milionů Kč v roce 1991 na 35 milionů Kč v loňském roce .
Podle jednoho z majitelů firmy Able Electric Iva Borovce byla kanadskou technikou vybavena řada nemocnic a dětských léčeben - například Fakultní nemocnice Praha 1 a Praha 2 , Dětská ozdravovna v Harrachově a další .
Kanadská firma chce prodej v ČR dále rozšířit , když hodnotí místní trh na stejné úrovni jako v západoevropských zemích .
Kontakt : Able Electric s . r . o . , Dr . M . Horákové 119 / 44 , 460 00 Liberec 6 , tel . / FAX : ( 048 ) 23127 .
Klady a zápory státní zakázky
Postavily je na nohy , mohly by je však snadno i položit
Jako jedni z mála podnikatelů v oboru kožené galanterie začínali ve firmě Dobra šitím koňských sedel .
Aby se uživili , museli přesedlat na širší nabídku .
Komanditní společnosti Dobra z Turnova pomohla k rozběhu státní zakázka od policie .
Na takové zakázky se však nedá vždy stoprocentně spolehnout .
Bohuslav Zajkr
Na první jednání se zástupci státních institucí vzali podnikatelé ukázky svých prací , sledovali inzerci , zasílali nabídky na obchodní komory .
První vlaštovkou byly ozdobné desky pro pražský magistrát .
Díky jim uspěli na setkání starostů měst , kterým předvedli své výrobky .
* První státní zakázky v menším objemu vyzkouší firmu a udělají jí jméno .
Naopak firma získá zkušenosti pro další jednání s těmito klienty .
Vše začalo výběrovým řízením na vybavení policie .
Ta si přivezla z USA opasky a chtěla stejné .
Několik firem předvedlo své vzorky se svou nabídkou policejního opasku .
Firma Dobra vyhrála v momentě , kdy ještě neměla ve svém provozu instalováno žádné vhodné zařízení pro velkovýrobu .
Vše se muselo pořídit narychlo až po podepsání smlouvy s policií .
Opomenutý marketing
* Pro firmu Dobra to byla v této chvíli výhoda - díky smlouvě ji stálo za to zastavit dům , pořídit dílnu s vybavením a nabrat určitý počet lidí .
O úspěchu firmy spolumajitel Josef Obročník říká : Po zkušební sérii 700 kusů jsme mohli spustit výrobu .
Nyní zaměstnáváme 12 lidí .
Vyrobili 30000 opasků .
Jenže letos policii došly peníze , a z avizovaných bezmála 18000 opasků jich policii zatím stačí 3000 .
Firma s tím nepočítala , a tak trochu zaspala v marketingu .
Přestože má v nabídce a pravidelně dodává i další opasky , kabelky a kožené módní doplňky i kožené pomůcky pro řemeslníky , nevěnovala se dostatečně nabídkám tohoto druhu .
Josef Obročník přiznává : Neumíme marketing .
Jen to zkoušíme .
Neměli jsme na něj čas .
Byly tu starosti s tím , kam umístit výrobu , zajistit výrobu , dát dohromady dům , kde máme provoz a plnit sjednané dodávky .
* Nevýhodou státní zakázky bylo pro firmu náhlé omezení odebíraného zboží .
Znamená to řešit otázky : Co s rozpracovanou výrobou , předem nakoupenými přezkami .
Nutné je rychle , bez přípravy , přejít na jinou výrobu a najít další trhy .
Z tohoto hlediska je nevýhodné , aby tvořila státní zakázka dlouhodobě více jak 40 % objemu výroby firmy .
Není to všelék
Kromě běžného zboží z oboru kožené galanterie spoléhá Dobra i na další státní zakázky - na výrobu kožených desek pro radnice měst , obřadních desek s lisovanými městskými znaky .
To jsou však spíše nárazové zakázky .
S vybavením , jaké Dobra pořídila , a s pracovníky , které má , případně které může ještě v krátké době zaměstnat ( dohromady 25 ) , je schopna vyrábět až 5000 opasků měsíčně .
Věděl jsem , že nemá cenu zaměstnat všech 25 lidí , protože státní policejní zakázka jednou skončí , a neměl bych lidem co nabídnout .
* Byť by se díky státní zakázce uživilo ve firmě více lidí , je nutné najít kompromis , a " nejet na sto procent " .
V případě odběratelské krize by totiž bylo nutné některé pracovníky zase propustit .
Státní zakázka není všelékem .
Spolumajitel přiznává , že k získání zakázky firmě napomohlo možná i to , že dosud není odsouhlasen zákon o státních zakázkách s pevnými regulemi .
Každý si proto vykládá veřejnou soutěž po svém .
V současnosti vypsané výběrové řízení pro armádu obsahovalo : Každý účastník musí složit částku 15000 Kč .
V podmínkách pak je , že nemusí být vybrán nikdo , armáda může od soutěže odstoupit , a vstupní poplatek nevrací .
Navíc výběrová komise má jen poradní hlas .
Na první pohled mnoho nejistot najednou .
* Zatím výběrová řízení probíhají podle libovolně zvolených podmínek zadavatelů .
Při některých zakázkách to je výhodné , jinde jsou firmy , hlásící se do soutěže v nevýhodě .
Bankéři vrtí hlavou
Ač by se zdálo , že státní zakázka je pro banku dostatečnou zárukou , je to spíše opak .
Když podnikatel Josef Obročník přišel do banky žádat o úvěr jeden milion korun s objednávkou od policie a s návrhem , že plnění půjde rovnou bance , zasmáli se : Stát je největší dlužník .
Zastavte další barák , nebo si sežeňte peněžní ručení a můžeme se bavit .
Dnes je půjčka splacena , protože šlo jen o krátkodobý úvěr , aby Dobra překlenula čas , kdy musela nakoupit stroje a kůže , než odevzdala zakázku .
Dnes jsme pro banku spolehlivým partnerem , takže věříme , že dostaneme příště výhodnější půjčku .
Výhody a nevýhody státní zakázky :
+ | -
* Jistá práce ve větším objemu |
* Pouze dočasné naplnění kapacit
* Jisté příjmy ( v případě | solventnosti )
| * Nebezpečí neplacení dodávek
* Zdánlivě bezproblémový partner | *
Nedůvěra bank
* V případě spokojenosti další |
* V případě zastavení odběru z zakázky už bez výběrového řízení | důvodu nedostatku peněz málo
| práce
| * Zatím ničím neomezené
| podmínky od zadavatelů
| ( neexistence zákona )
Popis k obr . :
SOUPRAVA PRO ŘEMESLNÍKY : V koženém provedení si vybere každý podle svých potřeb .
Názor
Úroveň elektrických a elektronických zařízení je v České republice často až překvapivě vysoká .
Přesto však vidím potřebu zlepšení .
Je nutné zvýšit spolehlivost vyráběných zařízení a hlavně garantovat stabilní kvalitu .
Nezřídka se stává , že prototyp je na vysoké úrovni , ale sériová výroba je značně horší .
Jinou oblastí , kde musí ČR přidat , je integrační zhuštění , čili velikost konečného výrobku .
Nové typy hlídacích a řídících prvků musí být mnohem menší , čímž se uspoří hodně nákladů a místa .
Christian Dreyer , ředitel německé firmy Hansen & Reinders
Rádce : Zákon a my
Společnost do klidu
Je možné uvést veřejnou obchodní společnost do klidu bez oficiálního ukončení činnosti ?
Co je nutné udělat ?
M . K . , Klatovy
Odpověď dává především zákon č . 513 / 1991 Sb . , ( obchodní zákoník ) .
Podle 2 odst . 1 obchodního zákoníku se podnikáním rozumí soustavná činnost prováděná samostatně podnikatelem vlastním jménem a na vlastní odpovědnost za účelem dosažení zisku .
Soustavnou činností se přitom nerozumí jen činnost nepřetržitá , ale tato činnost může být vykonávána i sezonně , například provozování plovárny .
Podle 56 odst . 1 obchodního zákoníku je obchodní společnost ( tedy i v . o . s . ) právnickou osobou založenou za účelem podnikání .
Obchodní zákoník v ustanovení 68 obecně upravuje zrušení a zánik obchodních společností .
Podle odstavce 6 tohoto zákonného ustanovení může soud na návrh státního orgánu nebo osoby , která osvědčí právní zájem rozhodnout o zrušení společnosti a její likvidaci mimo jiné , jestliže v uplynulých dvou letech se nekonala valná hromada nebo nebyly zvoleny orgány společnosti , kterým skončilo funkční období před více než dvěma lety nebo společnost po dobu delší než dva roky neprovozuje žádnou činnost .
Pokud se v daném případě společníci veřejné obchodní společnosti ve společenské smlouvě výslovně nedohodli o zřízení orgánů s omezeným funkčním obdobím , bude přicházet v úvahu pouze zrušení společnosti soudem pro více než dvouletou nečinnost .
Aktivně legitimován k podání návrhu na zrušení společnosti soudem je jednak státní orgán , například živnostenský úřad , orgán finanční správy nebo rejstříkový soud , dále pak osoba , která osvědčí právní zájem , například věřitel či dlužník společnosti .
K tomuto řízení je podle 9 odst . 4 písm . b ) občanského soudního řádu příslušný krajský soud , v jehož obvodu má společnost sídlo .
Tak zvanou nečinností se bude rozumět situace , kdy společnost nebude vykonávat žádnou z činností , které má zapsány v obchodním rejstříku jako předmět podnikání nebo předmět činnosti .
Chtěla bych upozornit , že podle 68 odst . 7 může soud před rozhodnutím o zrušení společnosti stanovit lhůtu k odstranění důvodu , pro který bylo zrušení navrženo .
Na tuto lhůtu však není právní nárok a je na uvážení soudu , zdali ji poskytne či nikoliv .
Závěrem je možné konstatovat , že při tzv . uvedení v . o . s . do klidu se společnost vystavuje shora uvedenému riziku vyvolání soudního řízení o zrušení a následné likvidaci této společnosti .
Výživné a daně
Dlouhá léta platím na základě soudního rozhodnutí výživné na dvě nezaopatřené děti .
Bývalá žena se znovu vdala a v tomto manželství další děti nemá .
Já jsem podruhé ženat , mám dvě děti .
Můj příjem je de facto o částku výživného nižší .
Zajímalo by mne , zda si výživné mohu uplatnit jako částku osvobozenou od daně , když s ní nedisponuji .
J . U . , Český Krumlov
Finační částka , kterou vynakládáte na plnění své vyživovací povinnosti vůči dětem podle zákona o rodině , není od daně z příjmů osvobozena .
Osvobození od daně z příjmů je v 4 zákona č . 586 / 1992 Sb . konstruováno tak , že jsou zde uvedeny určité zdroje příjmů ( nikoli důvody výdajů ) , na něž se osvobození vztahuje .
Částky poskytované v rámci plnění vyživovací povinnosti podle zákona o rodině jsou od daně z příjmů osvobozeny , to znamená , že příjemce výživného z této částky daň z příjmu nezaplatí .
Závada v bytě
Je možné snížit kategorii bytu v případě , že delší dobu není odstraněna závažná závada - neúměrná vlhkost a zatékání do bytu ?
Přitom jsem majitele - družstvo - několikrát písemně na tuto skutečnost upozorňoval , ale družstvo na připomínky nereaguje .
R . H . , Jihlava
U bytů , jejichž kvalita je podle potvrzení příslušného orgánu hygienické služby trvale zhoršena ( pro vlhkost , nedostatečné zevní osvětlení apod . ) se základní nájemné snižuje .
Minimální sazba tohoto snížení je 10 procent základního nájemného .
Pokud je však vlhkost a zatékání do bytu důsledkem odstranitelné závady a nejde tudíž o trvalé zhoršení kvality bytu , přichází v úvahu sleva z nájemného po dobu trvání této závady .
Věra Urbanová
Připravila Advokátní kancelář Vácha & Malý , Olšanská 1 a , 130 00 Praha 3 - Žižkov , tel . : ( 02 ) 691 93 33 .
Vyhrajte kurz !
Soutěžní test Českomoravského profitu
Získávat stále nové znalosti a poznatky nesporně patří k základům úspěchu nejen manažera , ale každého člověka - ať již v práci , či osobním životě .
Proto dnešní test , který pro své čtenáře připravuje Profit ve spolupráci s Německou korespondenční akademií , je soutěžní .
Nejlepší odpověď bude oceněna možností vybrat si a absolvovat zdarma jeden ze tří nabízených kurzů ( Založení , organizace a rozvoj podniku , Možnosti a meze rozvoje osobnosti , nebo Praktický marketing ) .
Odpovědi zasílejte na adresu Německé korespondenční akademie do 15 . května 1994 ( rozhodující je datum na poštovním razítku ) .
Obálku označte výrazným nápisem Soutěž Profit - NKA .
Otázky soutěžního testu :
1 .
Jaký význam má podnikatelský záměr pro rozvoj firmy , vyjmenujte rozhodující hlediska , k nimž musíte při tvorbě záměru přihlížet .
2 .
Charakterizujte význam právních norem , upravujících podnikání pro konkrétní podnikatelskou činnost .
3 .
Specifikujte význam cenných papírů ( akcie , obligace , směnky atd . ) v podmínkách podnikání .
4 .
Charakterizujte skutkovou podstatu nekalé soutěže ( formy ) .
5 .
Co rozumíte pod pojmem obchodní tajemství ?
Odpovědi na otázky minulého testu :
1 . Jednak to je zabezpečení a příprava pracovníků pro podnik , jednak péče o zlepšování pracovního výkonu .
2 .
Spokojenost pracovníků ovlivňuje především spravedlivé odměňování , spravedlivé a pravidelné hodnocení , jasné stanovení úkolů , vymezení pravomocí a odpovědností , perspektiva vzestupu a péče o rozvoj pracovníků .
Na to mají rozhodující vliv nadřízení ( vedoucí ) pracovníci .
3 .
Psychologie je věda o prožívání a chování lidí .
4 .
Hippokrates : melancholik ( smutný ) , sangvinik ( živý ) , cholerik ( vznětlivý ) a flegmatik ( klidný ) ;
Kretschmer : Leptosom ( vysoký a štíhlý ) , atlet ( silná kostra , vyvinuté svalstvo ) , pyknick ( rozložitý , oblé tvary ) ;
Jung : extroveRT ( chování zaměřeno směrem ven ) , introvert ( dovnitř ) .
5 .
Splnění potřeb , cílů a očekávání , uplatnění talentu , nadání a sklonů , uplatnění vzdělání a odborných znalostí , umožnění seberealizace .
Kontakt : NKA - Německá korespondenční akademie , Bertelsmann media , s . r . o . , P . O . Box , Václavské náměstí 23 , 111 21 Praha 1 , tel . : ( 02 ) 2422 8490 , FAX : ( 02 ) 2423 0252 .
Bavorská banka popírá obvinění
Mnichov / Praha -
Předmětem vyšetřování v H . C . M . Hypo Capital Management Vermögensbetreuungs GmbH , dceřiné společnosti Bayerische Hypotheken - und Wechselbank , nebylo praní špinavých peněz , sdělil LN Hans - Michael Besig z tiskového oddělení mnichovské banky .
Dodal , že tuto skutečnost dodatečně potvrdila státní prokuratura .
K informacím o možném napomáhání daňovým únikům uvedl , že společnost H . C . M . byla sice prošetřována , ale pouze v rámci obecného podezření na daňové podvody u neurčitého okruhu zákazníků , které nařídil regionální soud .
Odborníci z českých bankovních kruhů se nedomnívají , že aféra kolem bavorské banky by měla způsobit její české dceři nějaké problémy .
Jak zdůraznili , Hypo - Bank CZ obchoduje hlavně s velkými klienty , kteří obvykle nereagují na nepodložené fámy .
Zároveň se nedomnívají , že pražská radnice bude přehodnocovat prodej pozemku na Náměstí republiky dceřiné realitní firmě české Hypo - Bank .
Hroby sudetských Němců jsou stále majetkem pozůstalých
Praha -
Benešovy dekrety , podle nichž byl konfiskován majetek sudetských Němců , se netýkaly problematiky vlastnictví jejich hrobů .
Na dotaz ČTK to včera sdělila vedoucí tiskového oddělení ministerstva financí Ludmila Nutilová .
Upřesnila , že předmětem smlouvy mezi pozůstalými a správou hřbitova je a vždy byla úprava nájemního vztahu k pozemku .
Tzv . hrobové příslušenství ( tj . náhrobek apod . ) je soukromým vlastnictvím nájemce hrobu .
Z toho , že se Benešovy dekrety na vlastnictví hrobů nevztahovaly , podle Nutilové vyplývá , že majetkové poměry zůstaly nezměněny a nadále platí užívací právo k hrobu a jeho příslušenství , pokud není ve smlouvě uvedeno jinak - například v tom případě , kdy nájemní smlouva skončila k určitému datu .
Nový zákon o pohřebnictví zpochybnil počátkem února místopředseda Sdružení pohřebnictví v ČR Václav Grof .
Podle něj ze zákona není jasné , zda se Benešovy dekrety , kterými byl vyvlastněn majetek sudetským Němcům , vztahují také na náhrobky , eventuálně i na místa hrobů sudetských Němců .
Voda chce Kubíka
Nymburk -
Majitel fotbalového Hradce Králové Jan Voda kontaktoval po včerejším přípravném utkání české reprezentace Luboše Kubíka .
" Rád bych jej v létě uvítal v našem klubu , " řekl dr . Voda .
Kubíkovi v létě končí smlouva v německém Norimberku a už dříve prohlásil , že se chce vrátit domů .
" Tak jako všem i panu Vodovi jsem řekl , že do června je ještě dost času a že nikomu nechci zatím nic slibovat , " uvedl Kubík .
Vězení v Libkovicích - mýty a skutečnost
Jako hlavní důvod udělení milosti prezidenta Zdeňkovi R . je uvedeno , že byl obětí nelidských podmínek tehdejšího NVÚ v Libkovicích ( Prezidentova milost pro . . . , LN 30 . 12 . ) .
Pochopitelně mi nepřísluší posuzovat prezidentovo rozhodnutí , ale rozhodně musím odmítnout slova o nelidských podmínkách .
Byl jsem totiž v letech 1981 - 1989 příslušníkem útvaru Sboru nápravné výchovy v Libkovicích , a to jako učitel ve Školském vzdělávacím středisku .
Byl to jediný nápravně výchovný ústav v České republice pro mladistvé .
Byli zařazeni do jednoho ze čtyř oddílů podle druhu trestné činnosti , takže nebylo možné , aby se na jednom pokoji setkal vrah se zlodějem .
Všichni byli podrobeni osobnostním i mentálním testům , u všech byl zjištěn zájem , kterému se pak mohli zcela svobodně věnovat v mimopracovní době .
Ano , mimopracovní , neboť v Libkovicích byla zajištěna stoprocentní zaměstnanost .
Každý měl s podnikem uzavřenu smlouvu a dostával za vykonanou práci mzdu ( pochopitelně rozloženou na splacení dluhu , pobytu , na úložné a kapesné ) .
Byl zde odborný lékařský personál , dbalo se na preventivní prohlídky , kde se mj . zjišťovala zranění po šikaně , přísně se sledovala bezpečnost práce .
Je nesmysl tvrdit , že vězni byli poutáni ke mřížím řetězy .
Ve výstroji příslušníka jsou předváděcí řetízky .
Uvnitř útvaru se nepoužívaly vůbec .
Sloužily k předvádění nebezpečných vězňů k lékaři mimo útvar , při eskortě k soudu a jako pouta ke znehybnění např . právě při fyzickém napadení jednoho vězně druhým .
Je to zcela legální použití tzv . mírných prostředků .
Každé jejich použití bylo mimořádnou událostí a podléhalo přísnému vyšetření .
Většinou se používaly na oddělení výkonu trestu .
Jestliže Zdeněk R . opakovaně napadl spoluvězně a dokonce ho pořezal žiletkou , je zcela pochopitelné , že bylo obušku a pout použito .
Ale nechme již Zdeňka R . , kterému ze srdce přeji , aby na svobodě dokázal , že je normálním občanem , a vraťme se zpět do " nelidských Libkovic " .
Dle článku nešťastný a trpící vězeň vyslechl rady protřelých vězňů .
Proč však nedal na rady odborných pracovníků - psychologa , pedagoga , odborných mistrů a vychovatelů ?
V Libkovicích měli mladiství i jedinečnou šanci získat výuční list ve Školském vzdělávacím středisku .
Za devět let svého trvání si ŠVS získalo slávu mezi NVÚ , stačí jen nahlédnout do statistik a podívat se , kolik výučních listů vydalo .
Pracovali jsme s každým , bez ohledu na druh trestné činnosti .
Do učiliště docházeli na kontrolu civilní inspektoři z odboru školství , závěrečným zkouškám byl přítomen pracovník SOU v Litvínově , který se vždy podivoval nad kvalitní přípravou našich učňů .
Učitelé měli za úkol působit i jinde , starali se o tělesnou výchovu , občanskou nauku , o speciální přednášky z oblasti literatury , hudby , dějepisu .
Nezapomenutelná jsou divadelní představení Jasoň a Drsoň na motivy à la Cimrman či Videostop .
Dodnes , i po 10 letech , mi např . píše bývalý vězeň , který se díky těmto aktivitám dostal z hluboké deprese a od propuštění žije spořádaným životem .
Toho , kdo složil závěrečné zkoušky , jsme se snažili podmínečně propustit .
Zažili jsme i mnohá překvapení .
Protože obor trval dva roky , stávalo se , že na podmíněné propuštění někteří odcházeli před závěrečnými zkouškami , ale vrátili se , už jako svobodní , je do ŠVS složit .
Ano , vězení je záležitost vždy špatná .
V Libkovicích se tým odborníků snažil , aby se mladí chlapci vrátili do života duševně silní a fyzicky zdatní , aby mohli začít z té lepší stránky .
To vše je ministerstvu spravedlnosti známo , proto také nesouhlasilo s milostí odůvodněnou v článku - že šlo o oběť nelidských poměrů v Libkovicích .
Nikdo nepožádal bývalé příslušníky o svědectví , a proto je nesmyslem věta v článku o nechuti vypovídat .
Kouzlo cembalové hry
HUDBA : Německá cembalistka Barbara Williová hrála na třetím abonentním koncertě Kruhu přátel hudby v Brně .
Její večer byl zařazen do cyklu Slavné sonáty .
Milovníci staré hudby si přišli na své .
Zaposlouchali se do sonát ( Essercizi ) Domenika Scarlattiho , jenž stál v románském světě u kolébky sonátové formy .
Obdivovali vznos Wilhelma Friedemanna Bacha ( Sonáta VI , Es dur ) , jenž ideově souzněl s myšlenkami hnutí Bouře a vzdor a předjímal tvůrčí postupy vrcholného klasicismu ;
v Josephu Haydnovi ( Sonáta e moll , Hob . XVI : 34 ) objevovali prvky " citového " slohu , který v následující generaci vyústil v postupy raného romantismu .
Nejucelenějším dílem byla Mozartova Sonáta G dur , KV 283 .
Sedmnáctiletý skladatel obdivuhodně zvládl náročnou sonátovou formu a obohatil ji o neopakovatelné kouzlo osobního slohu .
Barbara Williová přistupovala k interpretaci náročného programu s největší odpovědností .
Při hře na svůj nástroj nevychází z klavíristických , nýbrž z varhanních předpokladů .
A to je třeba vyzvednout zvláště u nás , neboť častokrát hráváme na cembalo jako na jakýsi " malý klavír " , což je ovšem nesprávné .
Je třeba odhalovat specifičnost cembalového zvuku , který se odvíjí v nižší dynamické škále ;
vyžaduje akcentovat volný , improvizační způsob hry .
Zápisy starých skladeb není možno " monumentalizovat " , jak to s oblibou činí virtuózní klavíristická škola .
To vše si mladá německá cembalistka uvědomuje .
Svému projevu propůjčila " drobnou " techniku , hrála nenadneseně , bez zvukových protuberancí .
Při poslechu její kultivované hry vznikl dojem , jako bychom se přenesli do osmnáctého století .
Šlo o důsledek uvědomělého historismu interpretky , která s úspěchem oživuje stará hudební díla podle zásad dobové interpretace .
Rudolf Pečman
Kruh přátel hudby -
3 . abonentní koncert cyklu Slavné sonáty .
Sál Zemské sněmovny , Brno , 14 . února .
Rytina zevní cínové rakve císaře Rudolfa II . ze svatovítské krypty , kterou zdobí devatenáct zemských znaků
Zdánlivě okrajová záležitost
Tchajwanec Sü Džang - hon se svou 10.6 metru dlouhou limuzínou .
Jeho sen dostat se do Guinnessovy knihy rekordů ho stál pět let práce a 12 miliónů tchajwanských dolarů .
V Grozném vznikne koridor
Ruský parlament uvítal mírové rozhovory o Čečensku a kritizoval Estonsko
Moskva / Groznyj -
Velitelé ruských a čečenských vojsk se na závěr včerejšího druhého kola jednání také dohodli na vytvoření koridoru v čečenské metropoli Grozném .
Jak řekl vlivný čečenský polní velitel Šamil Basajev , cílem tohoto kroku je umožnit odsun mrtvých , evakuaci zraněných a výměnu válečných zajatců .
Basajev po skončení rozhovorů novinářům rovněž řekl , že 48 hodinové příměří navrhla ruská strana .
Ke třetímu kolu jednání se vojenské delegace sejdou podle Basajeva opět v pátek .
Státní duma ( dolní komora ruského parlamentu ) včera podpořila první kroky velení ruských vojsk v Čečensku a velitelů čečenských ozbrojených sil k zastavení bojových akcí a k výměně válečných zajatců .
V příslušném usnesení , pro které se vyslovila naprostá většina poslanců , duma zároveň vyjádřila připravenost aktivně se zapojit do mírového procesu urovnání čečenského konfliktu .
Poslanci Státní dumy včera rozhodně odsoudili pondělní prohlášení estonského nejvyššího zákonodárného sboru o naplnění práva čečenského národa na sebeurčení a označila ho za hrubou provokaci a vměšování do vnitřních záležitostí Ruska .
Estonsko se stalo jedinou evropskou zemí , jejíž parlament otevřeně zaútočil na územní celistvost Ruské federace , zdůraznila v prohlášení duma .
Estonský parlament v pondělním prohlášení odsoudil " pokračující vměšování Ruska do záležitostí Čečenské republiky " .
Vybídl kabinet k tomu , aby při nejbližší vhodné příležitosti Čečenskou republiku diplomaticky uznal .
Co přinese směnitelnost
Ještě do konce letošního roku by měla být česká koruna směnitelnou měnou .
Loňské rozmíšky mezi premiérem a Českou národní bankou o tempo postupu ke konvertibilitě se z dnešního pohledu zdají být jen nevýznamným hašteřením .
Mezi Strakovou akademií a předními bankéři tohoto státu se rozklenula idylická duha porozumění .
Leccos naznačilo zvýšení limitu pro nákup valut občany na sto tisíc korun , zveřejněné jen den před loňskými komunálními volbami .
Ať už si o tom myslíme cokoliv , náhle srovnaný krok vlády a centrální banky , které se nakonec ke směnitelnosti vydaly tou nejkratší možnou cestou , svědčí o jednom : směnitelnost koruny už není možno déle odkládat .
Konvertibilní měna a vysoký devizový limit přinese občanům například možnost koupit si zboží vyhlédnuté v katalogu zahraničního obchodního domu z prostředků rodinného korunového účtu .
Komu se nepodaří získat stipendium na prestižní americké univerzitě , nemusí své naděje pohřbít zároveň se zamítavým dopisem vyhlédnuté nadace a může investovat do vzdělání z vlastních korunových prostředků .
To při existenci nesměnitelné měny a nízkého devizového limitu možné není .
Byrokratické povolovací procedury , i když loni částečně uvolněné , bude podle nového devizového zákona zbaven také přístup k úvěrům ze zahraničí nebo zřizování firemních devizových účtů v českých peněžních ústavech .
Nový devizový zákon , který směnitelnost koruny bude deklarovat de iure , zřejmě ještě omezí přístup občanů i firem k některým formám investování v zahraničí ;
na možnost zřizování devizových účtů v zahraničí nebo na investování do evropských cenných papírů si tak budeme muset ještě nějaký čas počkat .
Nejméně prý do doby , než se investoři naučí dobře orientovat ve světě domácího kapitálového trhu .
Avšak kdo a kdy způsobilost k rozsáhlým investicím v zahraničí posoudí ?
Který úředník a podle jakého mustru ?
Na cestě ke směnitelnosti jsme jen na dohled od cíle a na posledních metrech překáží jen sloupy starých paragrafů .
Bylo by dobře , aby byly strženy co nejdříve .
Vývoz čaje z Indie drasticky poklesl
Dillí -
Indický vývoz čaje v roce 1994 klesl na 148.6 miliónu kg v hodnotě devět miliard rupií ve srovnání se 179.8 miliónu kg ( 11.57 miliardy rupií ) v roce 1993 .
K poklesu vývozu přispěly zejména nižší nákupy Ruska a Íránu , které byly v minulosti tradičními odběrateli indického čaje .
Až do svého rozpadu v roce 1991 byl sovětský trh největším odbytištěm indického čaje s ročním dovozem více než 100 miliónů kg .
Jiřího Nováka ( ODS ) , ministra spravedlnosti
Soudci Obvodního soudu Prahy 1 vyjádřili v otevřeném dopise obavu , že nedostatečné oddělení moci výkonné a soudní ohrožuje nezávislost soudců v ČR .
Jaký je váš názor ?
Někteří soudci jsou zvláště citliví na činnost ministerstva spravedlnosti .
Je to trochu letitý spor některých členů tzv . soudcovské unie , která se prezentuje na můj vkus trochu militantnějším způsobem než ostatní soudci .
Snahou představitelů unie je , aby vznikla jakási nejvyšší soudcovská rada , která bude složena ze soudců a která bude vykonávat prakticky veškeré pravomoci , které má dnes ministerstvo spravedlnosti .
My neodmítáme samosprávu soudců jako takovou , zvažujeme například zřizování určitých personálních senátů .
Ale já v zásadě odmítám řešení podle unie .
Nejen proto , že by vyžadovalo změnu ústavy , ale ani v zemích , kde takové nejvyšší soudcovské rady řídí justici , není toto řešení vždy ideální .
Jedná se o země jako Francie , Španělsko nebo Albánie .
I ve Francii se v poslední době velmi diskutuje o tom , zda je tento systém správný .
Bizon je na Šumavě asi jen dočasně
Nájemní vražda opět před soudem
Pozor , neautorizovaný text !
Praha -
Výslechem tří svědků a čtením listinných důkazů pokračovalo včera u Městského soudu v Praze jednání , v němž soud projednává zřejmě první nájemní vraždu u nás .
Z vraždy podnikatelky Ireny Vopálenské je obviněn dvaadvacetiletý Lukáš Kužela , kterého si měl za 400000 korun najmout podnikatel Rudolf Korbel .
Podle obžaloby Kužela Vopálenskou zastřelil minulý rok před jejím domem v Karlíně a jejího manžela těžce poranil .
Korbel se k zadání vraždy přiznal .
Spolu s Korbelem a Kuželem jsou obžalováni ještě tři další muži .
Dva z nich viní obžaloba z toho , že vraždu zprostředkovali a sehnali vraha .
Další obžalovaný měl vyhrožovat na policii , že pokud policisté nepropustí na svobodu ostatní obviněné , na Václavském náměstí vybuchne bomba .
Hlavní líčení bude pokračovat u Městského soudu ve čtvrtek .
Piráti nahrávají přímo v kinech .
Na černém trhu lze koupit filmové novinky hned po premiéře za polovinu
Pozor , neautorizovaný text !
Praha -
Více než třetinu domácího trhu s filmovými nahrávkami na kazetách kontrolují takzvaní videopiráti .
Z obchodu neplatí daně a neuspokojují ani nároky vlastníků autorských práv .
LN to řekla ředitelka České protipirátské unie ( ČPPU ) Alena Kinclová .
Podle ní se majitelé autorských práv , legální distributoři a samotní výrobci filmů této činnosti snaží čelit pomocí kontrol a spolupráce s policií a Českou obchodní inspekcí .
Ministerstvo financí se však údajně o problematiku nezajímá .
ČPPU nedávno pořádala k této otázce dokonce seminář pro soudce a státní zástupce .
Nejrozšířenější formou pirátství je namnožení " filmového trháku " na několik set kazet .
Ty se pak nabízejí na černém trhu za poloviční cenu ( zhruba 300 korun ) .
Nejlépe se však prodávají filmy , které někdo natočí videokamerou krátce po premiéře přímo v kině z plátna .
Mezi takto pořízené tituly patří zejména kreslené disneyovky , Policejní akademie 7 , Aljaška v plamenech , Jurský park , Schindlerův seznam , Uprchlík a rovněž některé české filmové novinky .
Kazety se prodávají na tržištích hlavně v Praze a poblíž pěších hraničních přechodů s Německem .
Na největší burzu pirátských videokazet narazila Česká protipirátská unie v Potůčkách nedaleko Karlových Varů .
Tam se prý denně prodávají tisíce levných videokazet v německém jazyce .
Kupují je skoro výlučně Němci a podle ředitelky ČPPU i zisk z tohoto obchodu putuje do Německa .
Obchod se uskutečňuje v ČR proto , že v Německu , stejně jako v ostatních západních zemích , hrozí pirátským prodejcům vysoké tresty .
V Holandsku zaplatí za každou zabavenou falešnou kazetu několik tisíc guldenů .
V USA vyšetřuje tento trestný čin dokonce FBI , protože v této zemi jsou produkty filmového průmyslu druhým nejvýnosnějším vývozním artiklem .
Právě z těchto důvodů americký senát každoročně zjišťuje a vyhodnocuje , jak se ve světě chrání autorská práva .
Česká republika zaostává v tomto ohledu za státy Evropské unie , nicméně je na tom lépe než např . Maďarsko , kde videopiráti kontrolují dvě třetiny trhu .
Rakouští zemědělci obdrží od EU příspěvek
Vídeň -
Evropská komise v Bruselu oficiálně potvrdila , že rakouští zemědělci obdrží v letech 1995 až 1999 vyrovnávací příspěvky v celkové výši 15.95 miliardy ATS .
Oznámilo to ve čtvrtek rakouské Agrární informační centrum ( AIZ ) .
V letošním roce bude příspěvek činit 7.25 miliardy ATS , v příštím roce 4.71 miliardy ATS , v roce 1997 to bude 2.9 miliardy ATS a v roce 1998 1.09 miliardy ATS .
Dotovat se bude hlavně chov prasat a pěstování brambor a obilovin .
Ministerstvo cenu opavského Prioru nesnížilo , tvrdí Dlouhý
Opava -
Ministerstvo průmyslu a obchodu nikdy nenavrhovalo , aby sponzorovi ODA Kamilu Kolkovi byla snížena cena na prodej opavského obchodního domu Breda ( dříve Prior ) .
Uvedl to ministr Vladimír Dlouhý na včerejší tiskové konferenci v Opavě .
" Jediný pokyn , který jsem v tomto smyslu vydal , byl ten , aby prodej byl realizován dostatečně rychle , " řekl ministr Dlouhý k prodeji Bredy za cenu nižší o 35 miliónů , než za kterou měla být prodána společnosti KUSAM , která vyhrála původní veřejnou soutěž .
Na otázku LN , zda mohla být Breda prodána Kolkovi za nižší cenu bez svolení ministerstva privatizace , ministr odpověděl , že se tak stalo na základě ocenění majetku , které bude předmětem šetření NKÚ .
Podle něj nelze dospět k závěru , že by se prodej Bredy Kolkovi uskutečnil bez vědomí ministerstva privatizace a Fondu národního majetku .
Dlouhý přiznal , že se těžko vysvětluje , proč nebyla Breda prodána za 80 miliónů korun .
" Stala se chyba , ale byli jsme před dilematem , zda se soudit s firmou KUSAM , anebo hledat člověka , který byl připraven převzít závazky firmy KUSAM a současně bez jakékoliv státní podpory sehnat i peníze .
Kdyby se tak nestalo , neexistoval by definovaný vlastník a Breda by nefungovala tak dobře jako dnes , " řekl ministr Dlouhý .
Ministerstvo průmyslu včera předalo LN prohlášení , v němž se ohrazuje proti úternímu titulku Lidových novin " Ministerstvo chtělo slevu " .
Ministerstvo prý nikdy žádnou slevu nepožadovalo .
Podle prohlášení byla cena obchodního domu v situaci , kdy původní vítěz soutěže odstoupil pro nesolventnost , stanovena na základě součtu znaleckých posudků hodnoty nemovitostí , ceny zásob a ocenění vnitřního zařízení a drobného majetku .
" Ministerstvo průmyslu v žádném případě neovlivňovalo ani původního ani nového likvidátora k prodeji OD Opava za nižší než takto stanovenou cenu , " uvádí se v prohlášení .
Bývalý náměstek SPN nebyl prý zaměstnancem podniku
Vítězové z jedné rodiny
Ostrava -
Vítězi kontrolního turnaje stolních tenistů - Český TOP 12 se v Ostravě stali po třídenních bojích Hana Plachá a její bratr Josef .
V jedenáctičlenném startovním poli byly omluveny Suchánková a Dobešová , z mužů chyběli z možných adeptů reprezentace pro MS v Číně Krmaschek , Košťál a Bindač .
V minulé části jsme pokračovali ve výčtu katalogu lidských práv a základních svobod , kterým poskytuje ochranu Evropská úmluva z r . 1950 a její Protokoly .
Uvádíme závěr přehledu práv a svobod , při jejichž porušení se jednotlivec může obrátit se stížností na Evropskou komisi pro lidská práva ve Štrasburku a jejím prostřednictvím i na Evropský soud pro lidská práva .
Protokol č . 7 z r . 1984 poskytuje cizincům , kteří mají povolen pobyt na území členského státu , možnost uplatnit námitky proti svému vyhoštění , dále právo dát přezkoumat svůj případ a dát se zastupovat v příslušném řízení , ledaže je vyhoštění před výkonem těchto práv nutné v zájmu veřejného pořádku nebo národní bezpečnosti členského státu .
Protokol stanoví každému , kdo byl soudem uznán vinným z trestného činu , právo dát přezkoumat výrok o vině nebo trestu soudem vyššího stupně .
Výjimky připouští u méně závažných trestných činů nebo soudil - li někoho v prvním stupni nejvyšší soud , anebo při odsouzení , ke kterému došlo po odvolání podaném proti zprošťujícímu rozsudku .
Byl - li konečný rozsudek v trestní věci později zrušen či nebyla - li udělena obviněnému milost , protože nová nebo nově odhalená skutečnost dokazuje , že došlo k justičnímu omylu , musí být potrestaná osoba odškodněna podle zákona nebo praxe příslušného státu , pokud se nedokáže , že k včasnému odhalení neznámé skutečnosti nedošlo vinou této osoby .
Protokol výslovně stanoví , že nikdo nemůže být stíhán ani v trestním řízení v témže státě potrestán za trestný čin , z kterého byl již podle zákona pravomocně zproštěn obžaloby nebo odsouzen konečným ( pravomocným ) rozsudkem .
To však nesmí bránit novému projednání věci , jestliže nové nebo nově odhalené skutečnosti nebo podstatná vada předchozího řízení mohly ovlivnit výsledné rozhodnutí ve věci .
Od právě citovaného ustanovení nemůže členský stát Úmluvy odstoupit .
Dále Protokol zakotvuje rovná práva manželů při uzavírání manželství , za jeho trvání i při rozvodu , a to mezi nimi navzájem a ve vztahu k jejich dětem .
Je však přípustné , aby stát přijal opatření , jež jsou nezbytná v zájmu dětí .
Tímto výčtem jsme dali nepřímo odpověď i na otázku , jaké věci do Štrasburku předkládat nelze a jakým účelům kontrolní mechanismus ochrany lidských práv stanovený Úmluvou neslouží a sloužit nemůže .
Evropská komise a Evropský soud pro lidská práva nejsou , jak se někdy myslí , jakousi automatickou další " odvolací instancí " v případech , kdy je někdo z jakéhokoliv důvodu nespokojen se soudním nebo správním rozhodnutím vydaným v členském státu Rady Evropy .
Procedura obsažená v Úmluvě chrání pouze lidská práva a svobody , jež jsou obsahem Úmluvy a jejích Protokolů a nelze ji použít k ochraně práv chráněných pouze vnitrostátním zákonodárstvím členského státu , které však do kategorie lidských práv zařadit není možno , a ani k ochraně občanských práv , které Úmluva negarantuje .
Evropská úmluva o ochraně lidských práv a základních svobod vstoupila pro bývalou ČSFR v platnost od 18 . 3 . 1992 včetně Dodatkového protokolu a Protokolů č . 2 a 4 , Protokol č . 6 dnem 1 . 4 . 1992 a Protokol č . 7 dnem 1 . 6 . 1992 .
Parlament ČR oznámil Radě Evropy , že ČR se bude cítit vázána Evropskou úmluvou již od svého vzniku dne 1 . 1 . 1993 - k tomuto datu jsme požádali o přijetí do Rady Evropy .
ČR se stala členským státem od 30 . 6 . 1993 .
V nominaci na Českého lva vede Svěrákův Akumulátor 1
Rekordní počet devíti nominací na prestižní filmové ceny Český lev získala parodická sci - fi Akumulátor 1 režiséra Jana Svěráka .
Ačkoli chybí v pětici nejlepších filmů ( v ní figurují snímky Anděl milosrdenství , Díky za každé nové ráno , Jízda , Lekce Faust a Život a neobyčejná dobrodružství vojáka Ivana Čonkina ) , byl Akumulátor 1 nominován za režii , scénář , kameru , střih , zvuk , výtvarný počin , hudbu a mužské herecké výkony v hlavní i vedlejší roli .
Nominace vyhlásila pořádající agentura VAC včera večer v pražské Lucerně .
Sedmi nominacemi se pyšní Švankmajerova Lekce Faust a Menzlova komedie Život a neobyčejná dobrodružství vojáka Ivana Čonkina .
Šestkrát zabodovaly další čtyři tituly - kafkovská variace Amerika režiséra Vladimíra Michálka , Pevnost režisérky Drahomíry Vihanové , komedie Milana Šteindlera Díky za každé nové ráno a Svěrákovo road - movie Jízda .
O udělení Českých lvů rozhoduje stočlenná porota , která v letošním druhém ročníku vybírala mezi devatenácti tuzemskými snímky s loňskou distribuční premiérou .
Sošky z křišťálového skla převezmou nejúspěšnější tvůrci 3 . března v pražské Lucerně , cenu nejlepšímu zahraničnímu filmu by měl předávat americký herec a režisér Dennis Hopper .
Ani jednou se v seznamu nominací na Českého lva neobjevilo šest loňských tuzemských snímků - Andělské oči , Vekslák , Hotýlek v srdci Evropy , Ještě větší , blbec než jsme doufali , Nexus a Potkal jsem ho v zoo .
Právě jeden z nich bude zřejmě vyhlášen za nejslabší film a získá Plyšového lva .
Čeští poslanci ve velitelství NATO
Norfolk -
Česká parlamentní delegace vedená předsedou Poslanecké sněmovny Milanem Uhdem zavítala v rámci svého nynějšího pobytu v USA na jednodenní návštěvu do sídla atlantického velitelství NATO ( SACLANT ) v Norfolku ve státě Virginia .
Poslanci se v Norfolku seznámili s organizací , úlohou a funkcí SACLANT a s působením amerických jednotek v jeho rámci .
Český velvyslanec v USA Michael Žantovský , který delegaci do Norfolku doprovázel , při návštěvě SACLANT uvedl , že česká vláda a většina českého parlamentu si uvědomují význam transatlantického spojení a že rozšíření NATO by mělo toto společenství posílit .
ODA oslabila celou koalici
Únorový průzkum veřejného mínění agentury STEM ukázal , že česká politická scéna se polarizuje .
Oproti lednovému šetření stejné agentury znatelně stoupl počet příznivců sociální demokracie a ODS , naopak ubylo stoupenců ODA .
Další dvě strany , které překročily pětiprocentní hranici pro vstup do Poslanecké sněmovny , KDU - ČSL a KSČM , mají stabilní voličskou základnu a procento jejich popularity se takřka nemění .
Nejsilnější politická strana - Klausova ODS má i přes krátkodobé výkyvy stálou , třicetiprocentní podporu obyvatelstva .
Podle všech dosavadních sociologických průzkumů patří příznivci této strany mezi názorově nejvyhraněnější .
Obdobně jsou na tom lidovci .
I když jejich voličská základna se věkem a dosaženým vzděláním od příznivců ODS liší , je stejně stabilní .
Nejhůř ze všech stran vládní koalice je na tom Pilipova KDS .
Křesťanské demokraty preferuje jen necelé procento obyvatel , což je rok před parlamentními volbami jistě vážné varování .
Nejdůležitější pohyb volebních preferencí za poslední měsíc zaznamenala ODA .
I když preference této strany klesaly postupně po celý loňský rok , nynější propad je značný .
ODA ztratila za poslední měsíc třetinu svých voličů - v lednu by ji volilo dvanáct a v únoru pouze osm procent lidí .
Trapná prezentace vlastních úvah před televizními kamerami , vyhýbavé nicneříkající odpovědi na konkrétní otázky , předhazování dalších a dalších " důkazů " poškodily pověst nejen ODA , ale i celé vládní koalice .
V únoru by v " průzkumovém parlamentu " zasedlo o deset poslanců koalice méně než lednu .
To může dokazovat , že ODA podporovalo mnoho lidí spíše levicového zaměření , kteří se po zpochybnění důvěryhodnosti nerozptýlili k sousedním koaličním stranám , ale našli odvahu přiznat si svou sebeidentifikaci a přešli k ČSSD .
V tomto smyslu je odpovědnost ODA vůči pravicovému táboru vysoká , neboť dosud asi dokázala oslovit i ty voliče , kteří by jinak pravici nevolili .
Jejich ztráta je tak do značné míry ztrátou celé koalice .
Vzhledem k tomu , že průzkum se uskutečnil dva týdny po rozběhnutí celé aféry , je možné , že ani třetinový propad příznivců této strany není konečný .
Někteří funkcionáři ODA totiž ve své agentománii pokračují i nadále .
Nyní se snaží obvinit ze spiknutí s tajemnými silami některé novináře .
Stejným spikleneckým teoriím podlehl před časem i někdejší slovenský ministr kultury Slobodník , který měl na každého " protislovenského " novináře ve svém trezoru dokonce šanon .
V průběhu svého zápasu s centrálami všeobecného spiknutí patřil mezi nejpopulárnější muže na Slovensku .
Jenže to , co platí na východ od našich hranic , nemá naštěstí u nás odezvu .
Český volič dal najevo , že má větší strach z nestabilní vlády než z cizích uší za svými zády .
Kontinuální nárůst popularity zaznamenává v poslední době jen sociální demokracie .
Po Zemanově nástupu do předsednického křesla strany se počet jejích příznivců zdvojnásobil .
Stoupající oblíbenost ČSSD a neustále klesající preference menších stran , slovně se původně hlásících k politickému středu , naznačují , že se Zemanova strana stává sběrným táborem nekomunistické levice .
Ukazuje se , že z původně nevýznamné ministrany se stává politická síla , s níž je nutné počítat .
Je to ve prospěch přehlednosti politické scény .
Volič zřejmě raději najde své autority v jasně definovaném táboře .
Protiklausovská rétorika šéfa posílených sociálních demokratů a stabilně vysoká popularita ODS dávají tušit , že politický zápas budou mezi sebou vést především tyto dvě strany .
Hlavním tématem příštích měsíců a zřejmě i let nebude , zdá se , souboj konzervatismu s liberalismem , jak si představují někteří lídři ODA , ale boj mezi socialismem se Zemanovou tváří a kapitalismem .
Výroční zpráva je dokument , jejž je třeba pečlivě připravit po všech stránkách .
Může totiž přesvědčit potenciálního investora , aby do společnosti vložil své volné prostředky .
Majetek KSČ v rukou státu
Z dvanáctimiliardového jmění se dnes stát soudí o 350 miliónů korun
Praha -
Přibližně 97 procent veškerého majetku bývalé Komunistické strany Československa již převzal stát , o zbytek probíhají soudní spory .
Informoval o tom včera ministr hospodářství Karel Dyba , pod jehož resort dnes tento majetek spadá .
Proces převzetí tohoto majetku státem označil ministr Dyba za uspokojivý .
K chybám při něm zřejmě došlo , nebyly prý ale fatální .
Ze zprávy o využití majetku bývalé KSČ , kterou před dvěma týdny projednala vláda , vyplývá , že KSČ v roce 1989 vlastnila nebo užívala majetek ve výši 12.6 miliardy korun .
Po vrácení objektů , které měla pouze v trvalém užívání , a po rozdělení státu připadl na Českou republiku majetek v celkové hodnotě 6.3 miliardy korun .
Většina majetku KSČ byla podle ministra Dyby vydána státu již v roce 1990 , tj . ještě před účinností ústavního zákona o navracení majetku bývalé KSČ lidu .
Výnosy z převzatého majetku byly vesměs použity na humanitární účely .
Do správy ministerstva hospodářství přišlo 10 hospodářských zařízení a 3 akciové společnosti .
Většina z nich byla či ještě je likvidována .
Životaschopnými se ukázaly být pouze 3 typografické podniky a nakladatelství Svoboda v celkové hodnotě 1.7 miliardy korun .
Jak LN sdělil náměstek ministra Václav Kupka , privatizaci všech tří typografických podniků lze předpokládat v brzké době .
Výnos z prodeje akcií by měl být použit na odškodnění českých obětí nacistické perzekuce .
Případný přebytek prý půjde na humanitární účely .
K privatizaci dojde i v případě , že by Německo odškodnění českých obětí uhradilo .
S privatizací se počítá i u nakladatelství Svoboda .
Z majetku bývalé Komunistické strany Československa nebyly podle ministra Dyby dosud státu předány zbytky jmění bývalého ústředního výboru strany v hodnotě 300 miliónů korun a finanční prostředky bývalých územních orgánů KSČ ve výši 50 miliónů korun .
O tyto položky se dodnes vedou soudní spory .
Ministr hospodářství Karel Dyba dodal , že jeho úřadu není nic známo o tajných zahraničních kontech samotné KSČ nebo jejích čelných funkcionářů .
Hraniční smlouva by měla platit 50 let
Brno -
Nejméně 50 let by měla platit beze změn připravovaná smlouva mezi ČR a SR o společných státních hranicích , avšak v jejím rámci se může tato hranice měnit .
Uvedl to včera předseda české části rozhraničovací komise Jiří Pešek po jednání právní a technické skupiny komise v Brně .
Smlouvu by měly do konce roku projednat vlády a parlamenty obou zemí .
Změny vedení české státní hranice se v období dvou let připravují s Německem , Rakouskem i Polskem , upozornil Pešek .
Geodeti pokračovali v Brně v přípravě technického i slovního popisu polohy více než 4500 hraničních kamenů , které jsou již rozmístěny podél celé česko - slovenské hranice .
Jsou opatřeny pořadovým číslem , z české strany mají písmeno " C " , ze slovenské " S " .
Na dvou problematických místech U Sabotů a v Sidonii nejsou kameny očíslovány .
Celá rozhraničovací komise bude zasedat 20 . 3 . v Praze .
Devět nominací pro film Akumulátor 1
Praha -
Parodická sci - fi Akumulátor 1 režiséra Jana Svěráka získala devět z dvanácti možných nominací na letošního Českého lva , domácí obdobu Oscarů .
Nominace v jednotlivých kategoriích včera oznámila pořádající agentura Vachler Art Company v pražském kinu Lucerna .
Akumulátor 1 se však neobjevuje v pětici snímků , nominovaných do kategorie nejlepší film ( Anděl milosrdenství , Díky za každé nové ráno , Jízda , Lekce Faust a Život a neobyčejná dobrodružství vojáka Ivana Čonkina ) .
Poslední dva jmenované snímky získaly v celkovém součtu shodně po sedmi nominacích .
Vyhlášení laureátů Českých lvů se bude konat počátkem března .
Více na straně 7
Agrana získala hrušovanský cukrovar
Vídeň -
Rakouská firma Agrana , kotovaná na vídeňské burze cenných papírů , zvýšila díky vítězství v konkursu svůj podíl na největším českém cukrovaru v Hrušovanech nad Jevišovkou z více než 50 procent na 72 procenta , čímž získala více než dvoutřetinovou většinu .
Cílem Agrany je plně využít kapacity cukrovaru a zvýšit výrobu cukru z dosavadních 30000 tun na 50000 tun ročně při zachování vysoké kvality .
V důsledku této akvizice by se mělo upevnit a dále rozvíjet postavení tohoto cukrovaru i jeho konkurenční schopnost na českém trhu .
Akcie cukrovaru se na pražské burze naposledy prodávaly za 253 korun , jejich nejnižší kurs v uplynulém roce byl 239 a nejvyšší 550 korun za akcii .
Příjmy rostly pomaleji než životní náklady
Rozdíl mezi domácnostmi s minimálními a průměrnými příjmy se v roce 1993 prohloubil
Průměrné čisté peněžní příjmy se v roce 1993 zvýšily proti roku 1992 o 19.2 procentního bodu v domácnostech zaměstnanců , o 17.4 bodu v domácnostech zemědělců a o 16.4 bodu v domácnostech důchodců .
Tempo růstu příjmů bylo nižší než tempo růstu životních nákladů , takže reálná hodnota průměrných čistých peněžních příjmů se snížila ve všech skupinách domácností .
Prohloubila se diferenciace mezi domácnostmi s minimálními příjmy a domácnostmi v průměru .
Nejrychleji rostly pracovní příjmy , které si také udržely reálnou hodnotu .
Tempo růstu sociálních příjmů bylo výrazně nižší a jejich reálná hodnota klesla .
V domácnostech ekonomicky aktivních se tak zvýšil význam pracovních příjmů a posílila se tendence poklesu podílu příjmů sociálních .
Nižší reálná hodnota příjmů měla za následek i nižší reálnou hodnotu výdajů , nominální růst většiny výdajových položek byl výsledkem růstu cen , nikoli spotřeby .
Čistá peněžní vydání vyjádřená v reálných cenách klesla v roce 1993 proti roku 1992 o 4.6 procentního bodu v domácnostech zaměstnanců , o 4.7 bodu v domácnostech zemědělců , o 5.3 bodu v domácnostech důchodců , v domácnostech s dětmi a minimálními příjmy o 6.6 bodu , v domácnostech s dětmi celkem o 5.3 bodu a v domácnostech důchodců s minimálními příjmy o 8.1 bodu .
Domácnosti musely přednostně zabezpečit výdaje na výživu a bydlení .
V domácnostech zaměstnanců a důchodců se podíl výdajů na výživu a bydlení v roce 1993 proti roku 1992 nezměnil a představoval 41.1 % , resp . 58.4 % .
V domácnostech zemědělců v roce 1993 klesl o 0.5 procentního bodu a činil 36.7 % .
V rámci výdajů na výživu domácnosti ekonomicky aktivních osob omezily především nákupy těch potravin , které lze postrádat nebo doplnit vlastní produkcí .
Důchodci omezili nákupy všech potravin s výjimkou ryb a rybích výrobků , tuků a jižního ovoce .
Domácnosti zemědělců omezily nákupy potravin u nejmenšího počtu položek .
Všechny domácnosti shodně nejvíce omezily nákupy alkoholických nápojů a cukru .
Celkové výdaje na bydlení vzrostly v domácnostech zaměstnanců v roce 1993 proti roku 1992 o 20.3 procentního bodu , v domácnostech důchodců o 23.6 bodu zejména v důsledku vyšších výdajů za vodné a stočné , další komunální služby a nájemné .
V domácnostech zemědělců vzrostly tyto výdaje pouze o 7.5 bodu .
Omezení nákupů , jímž se domácnosti v roce 1993 vyrovnávaly s nižší reálnou hodnotou svých příjmů , se projevilo ve výdajích za odívání a obuv a hlavně na kulturu , sport a rekreaci .
Jejich podíl v celkových čistých výdajích poklesl ve všech skupinách domácností .
Historické proměny vztahu státu a církve
" Dny a noci , " říká císař Dioklecián své sestře Antonii v kouzelném Čapkově apokryfu , " dny a noci jsem si mořil hlavu tím , jak by se dala politicky realizovat křesťanská nauka , a vidím , že je to nemožné .
Říkám ti , křesťanský stát by se neudržel ani po jediný měsíc .
Prosím tě , dá se křesťansky řídit armáda ?
Dají se křesťansky vybírat daně ?
Mohli by v křesťanské společnosti být nějací otroci ? "
Ani týden , uzavírá císař , ani den by se nedal spravovat stát podle křesťanských zásad .
Už jen proto ne , že nejvyšší moc musí být na tomto , a nikoliv na onom světě .
Čapkův Dioklecián se mýlil v jediném , zato podstatně .
Vycházel totiž z proklamovaných ideálů prvotního křesťanství , ne však už z jejich praktického naplnění .
Původní křesťanské komunity byly vůči římskému státu spíše lhostejné než nepřátelské , a stát se k nim choval obdobně .
Evangelia výslovně schvalují souběžné plnění náboženských i občanských povinností ( Ježíš : " co je císařovo , císaři , co je božího , Bohu " ) a také v epištolách nalezneme na toto téma působivé příklady .
Situace se radikálně změnila po polovině 1 . století , kdy se křesťané stali cílem krutého pronásledování ze strany státní moci .
Závěrečná část biblického textu , proslulá Janova Apokalypsa , podává sugestivní obraz boje křesťanských obcí s římskou říší , boje , v němž " boží lid " spoléhá na síly , které nepocházejí z tohoto světa .
Dualismus světské a církevní moci
Přesto však nakonec právě křesťanská církev pomohla rozhodujícím způsobem udržet v časech barbarizace některé důležité atributy antické civilizace včetně římského práva , vzdělanosti i praktické státní administrativy ( města zůstávala rezidencemi biskupů ) .
Středověký stát dostal do vínku jako jeden ze svých základních stavebních kamenů dualismus světské a církevní moci .
Představitelé obou těchto složek se v závislosti na historických okolnostech stávali hned vzájemnými rivaly , hned naopak zase spojenci .
Zásadním předmětem sporů byla především církevní autonomie v otázkách volby a jmenování biskupů a dalších vyšších hierarchů .
Proces , známý z dějepisu jako boj o investituru , probíhal v jednotlivých zemích odlišně , právě během něj se však tvořily hlavní obrysy novodobého vztahu církve a státu .
V našem prostředí zasahoval panovník do volby biskupů již v samých počátcích křesťanství , jak na Velké Moravě , tak i v prvotním českém přemyslovském státě .
Roku 992 si pražský biskup Vojtěch vymohl na knížeti některá základní církevní privilegia , mezi nimi zejména právo vybírat desátek , zakládat kostely a rušit manželství uzavřená v rozporu s kanonickým právem .
Známé dekrety knížete Břetislava , vyhlášené r . 1039 nad Vojtěchovým hrobem v Hnězdně , vyslovovaly státní podporu církvi a křesťanským etickým zásadám .
Proces emancipace české církve od státu trval několik století , a nebyl prakticky ukončen až do husitských válek .
Politické pohnutky
Důležitou roli zde sehrál konkordát , uzavřený r . 1222 mezi králem Přemyslem I . Otakarem a biskupem Ondřejem .
Duchovním se podle této úmluvy dostalo zvláštního postavení ve společnosti ( podléhali např . výhradně církevním soudům ) a církevní statky měly nadále požívat imunity .
V praxi se však Přemyslův konkordát prosazoval déle než sto let .
Provázanost světské a církevní moci umožňovaly i správní poměry v přemyslovských Čechách : hranice pražské diecéze se kryly s hranicemi státu a velkofarní okrsky byly totožné s tím , co bychom dnes honosně označili jako " vyšší územněsprávní celky " .
Zprávy kronikáře Kosmy o tom , že pražská knížata pohlížela na biskupy jako na své kaplany , nejsou rozhodně přehnané .
Také mnohé refundátorské činy se zrodily z pohnutek více politických nežli náboženských .
Olomoucké biskupství založil například kníže Vratislav II . r . 1068 proto , aby zmenšil diecézi a tím i moc svého bratra , biskupa Jaromíra .
Navíc tím získal oporu proti moravským údělným knížatům .
Podobnému účelu sloužila i nově zřízená vyšehradská kapitula .
Zlatý věk inkvizice
Příklad splývání světské a církevní moci u nás představovaly zejména středověké církevní
Slabost katolické i kališnické církve po husitských válkách umožnila jejich poměrně snadné podřízení státnímu dohledu .
Zásada nadřazenosti státní administrativy nad konfesijními strukturami se postupně prosadila v pobělohorském období .
Hluboká zbožnost habsburských císařů i všestranná podpora , kterou poskytovali katolické církvi v jejím protireformačním díle , byla zdánlivě paradoxně doprovázena omezováním vnitřní samosprávy církve i jejich kontaktů s kurií .
Ferdinand II . stanovil již roku 1624 , že každou instrukci biskupa pro klérus musí předem schválit místodržitelství , obdobné pravidlo platilo také pro diecézní synody .
Výrazně byla okleštěna pravomoc církevních soudů .
Panovník také měl právo jmenovat všechny české biskupy s výjimkou olomouckého .
Stát pronásledoval a trestal jinověrce .
Vyznávání jiné víry nežli katolické nebylo totiž deliktem náboženským , ale kriminálním : poddaný , jenž se " nesrovnal s králem ve víře " , se podle dobových zákonů dopouštěl velezrady .
Spor o soudní pravomoc nad evangelíky vedli pražští arcibiskupové po desetiletí , až ho za vlády Karla VI . definitivně prohráli .
Je třeba zdůraznit , že obviněným tato změna nepřinesla úlevu , nýbrž naopak znamenala zostření vazby a zpřísnění trestů .
Mocenský rozmach
Těsné spojení se světskou mocí a s politikou absolutistického státu přineslo barokní katolické církvi mocenský rozmach a růst vlivu ve všech oblastech života .
Současně však tato symbióza znamenala odklon od evangelijních zásad .
Dnešní katolíci proto hodnotí toto období mnohdy kriticky .
" Nejrůznější důvody často spoluvytvářely předpoklady intolerance a živily atmosféru vášní , z níž se dokázali vytrhnout jen lidé velkého ducha , " říká například Jan Pavel II . v apoštolském listě z 10 . 11 . 1994 .
Papež tu současně hovoří o nesprávnosti názoru , podle něhož " autentické vydávání svědectví pravdě znamená potlačovat nebo alespoň vylučovat názor druhého " .
Komplikovaná rozluka Tereziánské a josefínské sekularizační reformy se ve světle předchozího vývoje nejeví jako radikální řez , ale spíše jako logické završení dlouhodobé tendence .
Osvícenská administrativa , opírající se o myšlenky reformního katolicismu , zcela podřídila kanonické právo světským zákonům .
Důsledky reforem jsou v mnoha ohledech živé dodnes - jak pro církev , tak pro stát .
Kněží se stále nacházejí v postavení veřejných úředníků , placených z daní všech poplatníků .
Ani samy církve si přitom nejsou zcela jisté , zda je pro ně tato " josefínská " situace výhodná nebo nikoliv .
V našich moderních dějinách přitom nalezneme i stopy opačných tendencí .
Již roku 1867 byla v habsburské monarchii zákonem zakotvena plná svoboda víry a svědomí , čímž se konfesijní záležitosti staly soukromou , od státní sféry oddělenou věcí každého jednotlivce ( zjednodušeně řečeno : právě tehdy byla církev postavena legislativně na roveň oněm " turistickým spolkům " ) .
Reakce Rakouska - Uherska na ultramontánní projevy Pia IX . a I . vatikánského koncilu tento vývoj dále urychlila .
Československá republika tak zdědila po bývalém mocnářství velmi vyspělé církevní zákonodárství , které však v zárodku znesnadňovalo veškeré pokusy o rozluku církve od státu .
Naši současní legislativci se s tímto dědictvím více , ale spíše méně úspěšně potýkají dodnes .
Strahovský klášter v záběhu
Památník národního písemnictví není v konfliktu s řádem premonstrátů
Jedna z dominant Prahy , Strahovský klášter , zazářila v posledních letech čerstvou bílou barvou na znamení toho , že se nový hospodář dal do práce .
Ale uvnitř se setkaly dva světy .
Klášter premonstrátů s chrámem Nanebevzetí Panny Marie byl založen roku 1143 .
V době husitské neušel vypálení , ale jeho význam byl postupně obnoven a v období protireformace se stal jedním z nejvýznamnějších premonstrátských konventů střední Evropy .
Díky známé knihovně nebyla kanonie zrušena ani za josefínských reforem v 18 . století , ani později za socialismu , kdy klášter jako takový existovat nesměl .
Stavební komplex býv . Strahovského kláštera jak rozlohou , tak umístěním nad Prahou je jedním z výrazných památníků církevní rozpínavosti na pražském území , říká Emanuel Poche ve své knize Prahou krok za krokem ( vydání z roku 1985 ) .
To , že jde o komplex nesmírné ceny , pokud jde o architekturu a shromážděná umělecká díla , popřít ovšem nemohl .
Klášter přestal existovat v roce 1950 .
O tři roky později začal v jeho zdech působit Památník národního písemnictví .
Jeho činnost byla sice deformována vládnoucí ideologií s příměsí megalomanie , ale pod jejím nánosem se skrývá mravenčí , pilná a nikdy nedoceněná práce lidí shromažďujících tisíce písemností , rukopisů , dopisů a jiných dokladů spisovatelské činnosti na území Čech a Moravy .
Bývalý klášter se svou rozsáhlou knihovnou k tomu dával ideální možnosti .
Se svými šesti milióny archiválií se Památník stal jedním z největších literárních archívů v Evropě .
Navíc je tu velká knihovna ( 700000 knih ) a oddělení uměleckých sbírek , jež čítá na 350000 výtvarných děl , ilustrací , obálek a grafických listů .
Své sbírky Památník půjčuje ke studiu vědeckým pracovníkům , připravuje výstavy a pořady pro dospělé i děti a věnuje se publikační činnosti .
Půl na půl
V roce 1990 byl klášter vrácen premonstrátům .
Napřed jen teoreticky , protože Památník se nemohl ze dne na den vystěhovat .
Zdálo by se , že jeho činnost může jít velmi dobře dohromady s životem mnichů v klášteře odjakživa zaměřeném na šíření vzdělanosti .
Kde by však obyvatelé kláštera žili , jestliže z jeho plochy pro ně zbývala jen nepatrná část ?
Střet s takovou realitou byl pro vedení Památníku poněkud tvrdý .
Představa , že by se činnost a její organizace měla změnit , byla zpočátku těžko přijatelná .
Památník tedy hledal vhodný objekt , v němž by mohl spočinout se vším všudy .
Nenašel .
A premonstráti nedočkavě čekali , kdy budou moci do prostor kláštera pozvat první novice .
Památník tedy musel část kláštera vyklidit .
Objekt jsme předali , podle mého názoru , v poměrně velmi slušném stavu , říká ředitelka Památníku PhDr . Eva Wolfová .
Stálá expozice české literatury , již bylo nuceno zhlédnout každé dítko školou povinné , byla zrušena nejenom z důvodů prostorových , ale především věčných a odborných .
V současnosti užívá Památník jen necelou polovinu z dřívějších šesti tisíc metrů čtverečních .
Zorganizovali jsme si naši činnost tak , aby bylo zachováno to podstatné .
Historické fondy byly předány klášteru spolu s knihovnou .
Dnes se Památník věnuje dokumentaci literárního vývoje posledních dvou set let .
Užší vymezení činnosti bylo podle ředitelky k prospěchu věci .
Větší část depozitářů byla přestěhována mimo Prahu .
Vytvořila se tak určitá síť pracovišť , kterou může Památník jako celostátní instituce využívat .
Hodláme naši činnost decentralizovat .
Nájmy v menších městech jsou totiž mnohem nižší , říká ředitelka .
Nebudou za tohoto stavu věcí poškozeni uživatelé ?
Eva Wolfová se domnívá , že nikoliv .
Těch , kteří sbírky potřebují ze dne na den , je jen minimum .
Většinou mohou pár dní počkat , až jim objednané materiály přivezeme .
Na detašovaných pracovištích byly zřízeny i studovny .
Zájemce si může zajet třeba do Starých Hradů u Jičína , týden tu bydlet a nerušeně vědecky pracovat .
Mladý dům
Před vchodem do kláštera je šipka .
Ukazuje cestu k restauraci zvané Peklo .
Ale budovy kláštera jsou čisté a bílé .
Na chodbě , kde sídlí představený kláštera , chodí lidé v civilním oblečení .
Většinou mladí .
Ke Strahovskému klášteru dnes patří šedesát tři spolubratři , přímo na místě jich žije třicet pět .
Premonstráti totiž slouží na farnostech jako kněží .
Tady na Strahově jsou samí novicové a studenti .
Letos jsme přijali šest nových , loni devět .
Když to půjde každý rok takhle - Pánbůh zaplať , usmívá se opat Michael Josef Pojezdný .
Beztak se sem těžko vejdeme .
Místnosti jsou malé , mají původní románskou dispozici .
V každé musejí bydlet dva spolubratři .
Na rozdíl od studentů na kolejích jsou tady stále , nejezdí na víkendy a prázdniny domů .
Potřebovali bychom , aby měl každý svou místnost .
Až přijdou příští rok noví hoši , budeme mít velké starosti .
Možná že budeme muset jednu chodbu upravit na místnosti .
Když se premonstráti do kláštera v roce 1990 vrátili , dali se do oprav .
Nutně je potřebovaly střechy i okna , někde našli dokonce propadlé stropy .
Celou jednu chodbu museli pod dozorem statiků vybourat a znovu postavit , protože se propadala a ohrožovala návštěvníky výstavních prostor .
Teď už je vše v pořádku .
Chlapci k nám většinou přicházejí po maturitě , vzdělání získávají teprve tady .
Já jsem se napřed stal knězem , a teprve potom premonstrátem .
Cítil jsem , že potřebuji společenství , konkrétní skupinu lidí , ke které bych náležel .
I když klášter nebyl klášterem , byla tu kanonie , společenství kněží , kteří patří ke Strahovskému klášteru .
Žili na farách jako faráři , někteří museli manuálně pracovat .
Ale scházeli jsme se pravidelně .
Teď se ovšem musíme hodně učit .
Setkávat se je něco jiného než žít společně pod jednou střechou .
Jsme ještě v záběhu , začátečníci .
Veřejnosti je přístupná knihovna a opravený Teologický sál .
Větší ze sálů - Filosofický - má rekonstrukci teprve před sebou .
Podle odhadu na ni bude třeba 25 miliónů korun .
Obnovena byla obrazárna .
Ve sbírkách , jež byly klášteru vráceny , se nachází slavná Strahovská madona , řada obrazů Petra Brandla a další velmi cenná díla .
Některé obrazy vyžadovaly po letech skladování okamžité restaurování .
Z galérie je výhled na nádvoří , kde byl obnoven zvláštní nesymetrický bazén pocházející ještě z románského období .
Plavou v něm zlaté ryby velké asi jako kapr .
Setkání klidu se shonem
Strahov by měl být místem duchovně kulturním , prostorem pro setkávání .
Chtěli bychom , aby sem mohl přijet člověk unavený každodenním shonem a pár dní tady strávit v klidu .
Bude tu vyrůstat naše mládež , ale zároveň bychom měli být otevřeni i pro potřeby současného člověka .
Ale Strahov je také místo , ke kterému se vztahují některé známé soudní kauzy .
Na část kláštera vznesla nárok paní Chadimová , představený je přesvědčen , že jde o podvod .
Další pře se týká Dürerova obrazu Růžencová slavnost .
Cítíme , že ve společnosti převládá nechuť k restitucím , proto bude nutno použít soudní cesty .
Jsem dokonce názoru , že je mou povinností dávat sporné věci k soudu .
Rozsudek je věcí právníků , přijmu jakýkoli výsledek .
Jde ale o samotnou existenci práva .
Soužití nemožné ?
Za metr čtvereční platí Památník písemnictví klášteru 1500 Kč ročně .
I když nájemné vzrostlo oproti roku 1990 o polovinu , celková částka je vzhledem k redukci plochy nižší .
Myslím , že jsme se s klášterem vždycky dohodli na kompromisu únosném pro obě strany , myslí si ředitelka Eva Wolfová .
Přesto by se Památník měl podle ní co nejdříve odstěhovat .
Desetiletá ochranná lhůta skončí v roce 2001 a instituce typu Památníku národního písemnictví potřebuje perspektivu .
Víc než rok se jedná o jeho přemístění do budovy Zemědělského muzea na Letné .
Všechno záleží na tom , jestli se najdou prostředky na nutné opravy .
Nájemné by na novém místě mělo být podstatně nižší , a tak by mohlo zbýt víc peněz třeba na restaurování a fotodokumentaci unikátních sbírek .
Nevidím naši situaci nijak černě .
Důležité je naučit se chovat adekvátně k ekonomickým možnostem .
Asi jsme to museli zvládnout rychleji než některé jiné instituce , a to je vlastně dobře , uzavírá ředitelka .
S klášterem se vždy , když je to potřeba , dokážeme domluvit a dohody jsou oboustranně dodržovány .
Nežijeme v konfliktu .
Foto Martin Přibyl - LN
Reprezentace může počítat s Letnou
Praha -
Česká fotbalová reprezentace sehraje kvalifikační utkání o postup na ME s Nizozemskem ( 26 . 4 . ) na stadiónu Sparty .
Během půlhodinového jednání se o tom včera dohodli předseda správní rady STES Jaroslav Vacek , prezident Sparty Petr Mach a jeho ekonomický ředitel Miloš Moravec .
Letenským zůstane maximálně dvacetiprocentní provize ze vstupného , reprezentace bude mít stadión k dispozici již od pondělí 24 . dubna .
Karpovovi stačí remíza
Šanghi Nagar -
O tom , kdo bude soupeřem Američana Gaty Kamského ve finále šachového turnaje kandidátů FIDE , stále ještě není rozhodnuto .
V osmé partii druhého semifinále remizoval obhájce titulu Rus Anatolij Karpov s Borisem Gelfandem z Běloruska .
V dohrávce sedmé partie však Karpov vyhrál a zvýšil tak své vedení na 5 : 3 .
K postupu do finále mu tak chybí už jen půl bodu za remízu .
Čínský profesor extrahoval DNA
Peking -
Profesor Čang Jün na pekingské univerzitě extrahoval DNA ( deoxyribonukleovou kyselinu ) ze 70 miliónů let starého dinosauřího vejce .
Celý rok trvalo , než se mu s pomocí kolegů podařilo kyselinu z vejce získat .
Je přesvědčen , že při operaci nedošlo k zamoření DNA žádnými bakteriemi .
Nyní profesor provádí výzkum DNA ;
podle jeho názoru není vyloučeno , že obsahuje prehistorické mikroorganismy .
DNA je základní prvek genetických informací .
Ministr Vodička letos mezi odboráře na náměstí nepůjde
Praha ( em ) -
Odboráři jsou rozhodnuti svolat na 25 . března do Prahy demonstraci na podporu svých výhrad k vládnímu návrhu zákona o důchodovém zabezpečení .
Richard Falbr předpokládá , že bude mít slušný a důstojný průběh , bez urážlivých hesel na adresu vlády .
Krátce
Výprava nadace při ČT , která dopravila humanitární pomoc do Čečenska , se vrátila do Prahy .
Podařilo se jí dovézt do třech nemocnic základní zdravotnický materiál .
Cena termální vody se v Karlových Varech více než zdvojnásobí .
Jeden krychlový metr bude stát 39 korun namísto současných 19 Kč .
Národní hřebčín v Kladrubech a jeho starokladrubský kůň má podle ředitele hřebčína Norberta Záliše získat statut národní kulturní památky .
Objevují se další padělané bankovky
Brno -
Padělaná tisícikorunová bankovka se známým koncovým čtyřčíslím 7795 byla zachycena ve čtvrtek v obci Lužice ( okres Hodonín ) .
Další padělek , již devátý na jižní Moravě , byl zajištěn stejný den ve Žďáru nad Sázavou , avšak s neobvyklým čtyřčíslím 7735 .
Včera to potvrdila tisková mluvčí správy jihomoravské policie Jaroslava Vitásková .
V Lužici zaplatil bankovkou neznámý řidič u benzínového čerpadla , ve Žďáru objevil padělek majitel prodejny Lola při kontrole tržby .
V předchozích dnech bylo na jižní Moravě zachyceno sedm zdařilých padělků tisícikorun s koncovým čtyřčíslím 7795 , kterým chyběl pouze vodotisk .
Padělanými bankovkami platila také 7 . února neznámá žena i v několika prodejnách na Jindřichohradecku .
Další padělek zjistila 10 . února pokladní KB v Jindřichově Hradci při odvodu tržby benzínového čerpadla v tomto okresním městě .
Privatizace hutí je připravena
Ostrava -
S návrhem na privatizaci Nové hutě , Třineckých železáren a Vítkovic seznámil včera generální ředitele těchto společností ministr obchodu a průmyslu V . Dlouhý .
Je v něm obsažen i restrukturalizační krok , který by měl vést ke spojení některých hutních provozů Vítkovic a Nové hutě a ke vzniku společného vysokopecního závodu .
Tento krok bude spojen se snižováním kapacit a útlumem a možná i s určitými sociálními problémy .
Součástí materiálu je i představa , která by měla hledat strategického vlastníka především mezi českými subjekty .
Podle V . Dlouhého bude privatizace ostravských hutí kvalitativně odlišná od privatizace Poldi Kladno v tom smyslu , že ostravské hutě jsou v lepších ekonomických podmínkách .
V Příbrami se srovnávají s Ústím
Trenér Miroslav Starý : Mám obavu , že z druhé ligy sestoupí čtyři české celky
Praha -
" Mužstvo na podzim získalo jedenadvacet bodů , což se v Příbrami hodnotí jako málo .
Pořád jsme srovnáváni s dalším druholigovým nováčkem , Ústím , které je na postupové příčce , " posteskl si nový trenér fotbalistů Příbrami Miroslav Starý .
Sám k mužstvu přišel až v zimní přestávce , když hned po skončení posledního podzimního kola oznámil svůj přestup z Xaverova .
Příbramskou lavičku už dříve musel opustit Michal Jelínek a Starého úvodní věta napovídá , proč se tak stalo .
" Já se však domnívám , že tak vyloženě špatný podzim Příbram neměla .
Mohlo se udělat i víc , ale díky ztrátám na domácím hřišti nás může potkat tvrdý boj o záchranu . "
Už zkraje podzimu odstoupila sponzorská firma Portal a dva měsíce se klub potácel ve finančních problémech .
Nový trenér však tvrdí , že tyto starosti on nezdědil : " Dodatečně bylo hráčům všechno zaplaceno a nyní jsou normálně vypláceni . "
Jedinou posilou , která se zapojila do zimní přípravy , je Mejdr , jehož si Starý přivedl z Xaverova .
" Kádr máme dost široký , začínal jsem s pětadvaceti hráči .
Nyní jsme počet zredukovali a pět vesměs mladých fotbalistů jsme poslali na hostování , aby hráli a nevysedávali na lavičce .
Příbram má ze všech druholigových oddílů asi nejvíce odchovanců .
Ne všichni jsou však na tuto soutěž už připraveni , vždyť se tu spoustu let hrála třetí liga , " říká trenér , který vedle odchovanců má v mužstvu i řadu ostřílených borců , z nichž mnohé zná ze svého působení na Žižkově : Macha , Čabalu , Pučelíka a Pihávka ( Čabalu navíc i ze Sparty ) .
Za hlavní cíl pro jaro si příbramský trenér dává úkol vyhnout se problémům se záchranou , i když jistotu prý nemají ani mužstva s 25 body .
" Brandýs , Xaverov nebo Pardubice by musely udělat opravdu velkou šňůru úspěchů , aby se ze sestupového pásma dostaly , ale tvrdý boj bude o čtvrtou sestupovou příčku .
Bohumín je ekonomicky velmi zdatný a podle toho vypadá i jeho mužstvo .
Mám obavu , že kvůli pochybnému rozhodnutí o rozšíření soutěže budou sestupovat čtyři české celky . "
Americký prezident Bill Clinton po setkání s basketbalisty Houston Rockets pózoval s dresem posledního vítěze NBA
Grafová obnovila nadvládu
Paříž -
Ve finále tenisového turnaje v Paříži ( dotace 460000 dolarů ) vyhrála Steffi Grafová nad Francouzkou Pierceovou 6 : 2 , 6 : 2 za 67 minut .
Pětadvacetiletá Němka získala svůj 87 . titul kariéry a zároveň po dvou týdnech obnovila svoji tenisovou nadvládu .
Na prvním místě světového žebříčku střídá po krátkém intermezzu Sanchezovou - Vicariovou , která profitovala z neúčasti Grafové na Australian Open a v Tokiu .
" Seběhlo se to moc rychle .
Nečekala jsem , že po tříměsíční zdravotní přestávce vyhraju hned svůj první turnaj , zvlášť s ohledem na kvality Mary Pierceové , " řekla šťastná Grafová , která poslední dva vzájemné zápasy s Francouzkou prohrála , a to jednou právě loni v Paříži v semifinále French Open .
S Janou Novotnou má ovšem německá tenistka jinačí bilanci .
Po vítězství v sobotním semifinále 6 : 3 , 6 : 2 si udělala už dvaadvacátý zářez na své raketě .
Tolikrát totiž byla Grafová úspěšná v dosavadních 25 vzájemných zápasech .
Utkání trvalo 84 minut a Novotná ho zhodnotila slovy : " Steffi hrála dnes jako v dobách své největší slávy . "
Milán -
V semifinále halového turnaje v Miláně prohrál Petr Korda s Borisem Beckerem 6 : 7 ( 3 : 7 ) , 7 : 6 ( 7 : 3 ) , 2 : 6 .
Němec vedl nad Kordou ve druhém setu už 5 : 2 , nakonec ho ztratil v tie breaku .
V konečné statistice zápasu , který trval dvě hodiny a 38 minut , měl Němec na svém kontě 18 es , zatímco Korda poloviční počet a sedm dvojchyb .
" K vítězství nad Beckerem je potřeba hrát na sto procent .
Při několika míčcích jsem měl smůlu , ale Boris podával skvěle , " řekl Korda .
Ve finále už Becker nestačil na Rusa Kafelnikova , kterému za dvě hodiny a 15 minut podlehl 5 : 7 , 7 : 5 ) .
Memphis -
V semifinále turnaje v Memphisu prohrál první hráč světového žebříčku Američan Sampras s krajanem Martinem 6 : 4 , 6 : 7 , 4 : 6 .
A to Sampras proti obhájci loňského vítězství vedl v tie breaku 5 : 1 a vypracoval si dva mečboly .
Martin titul obhájil po finálové výhře nad Haarhuisem .
Šarm Delona a propadáky slavných
Dramaturgie letošního Berlinale jako by znala zákony dramatu : po slabší expozici , nevydařené zápletce s Robertem Redfordem ( slíbil a nepřijel ) a před dnešním rozuzlením v podobě rozdělování cen , zahustila závěrečné dějství přehlídky hned několika vrcholnými čísly .
K " ostře sledovaným " společenským událostem patřila především návštěva Alaina Delona , který ozářil festival v doprovodu své o třicet let mladší životní družky van Dremmen a odvezl si Zlatého medvěda za celoživotní dílo .
Na tiskové konferenci vystoupil navzdory blížící se šedesátce jako muž dobré kondice a neformálního chování : v úvodu vylezl na stůl a s rukama zdviženýma nad hlavou pózoval před fotografy a poté si i svlékl sako .
Snad ještě větší zájem vzbudila hvězdná delegace v čele s režisérem Waynem Wangem , herci Harveyem Keitelem a Wiliamem Hurtem , jejichž snímek Kouření ( Smoke ) se stal nadšeně aplaudovaným festivalovým hitem .
Tato skvostně vyvedená hádanka se odehrává v Brooklynu roku 1990 , jehož středobodem je prodejna tabáku a cigaret , v níž se scházejí a míjejí různé svérázné lidské typy a figurky .
Na pozadí mistrně vykresleného " genia loci " splétá režisér Wayne Wang ( původem z Hongkongu , u nás známe jeho Klub šťastných žen ) bizarní osudy pětice antihrdinů , které traktuje s vtipným nadhledem a laskavou ironií .
Epizodickou strukturou , lehkým veristickým stylem , pohodovou atmosférou a třeba i písněmi Toma Waitse připomíná Kouření filmy Jima Jarmusche .
Jarmusch se ostatně osobně objevil v jiném Wangově snímku Modrá ve tváři ( Blue in the Face ) , uvedeném mimo soutěž .
Sám tvůrce označil toto volné pokračování Kouření za historicky první " okamžitý film " ( instant movie ) ;
natočil jej totiž ani ne za týden na témže místě se stejnou hlavní postavou majitele trafiky ( Harvey Keitel ) .
Vedle Jarmusche , který hraje kuřáka poslední cigarety , a pár dalších zvučných jmen se tu mihne i Madonna v roli doručovatelky telegramu .
Letošní Berlinare se může pyšnit i jedním doslova senzačním objevem debutujícího britského režiséra Michaela Winterbottoma .
Jeho šokující road movie Motýlí polibek ( Butterfly Kiss ) vypráví podivný příběh patologické lesbické dvojice , která při bezcílné pouti severní Anglií páchá brutální vraždy .
Čistá filmová práce fascinuje nejen morbidním námětem , ale i zvláštní melancholickou atmosférou dotvářenou neosobním prostředím motelů a benzínových pump , strohou krajinou , vylidněnými plážemi a temně šedivým mořem .
Zcela naopak propadly soutěžní filmy slavných tvůrců - příslušníka francouzské nové vlny Alaina Robbe - Grilleta ( Modrá vila ) či italského skandalisty Abela Ferrary ( Dodatek ) .
Australan Bruce Beresford ( mj . autor oscarového Řidiče slečny Daisy ) dokonce sklidil za svůj Tichý pád ( Silent Fall ) hlasité bučení publika .
Jde o až směšně překomplikovaný thriller , v němž se v souvislosti s krvavou vraždou rodičů řeší problém autistického syna , nymfomanické dcery a odpovědnosti psychiatra za své pacienty .
V sobotu večer se v programu soutěže krátkých filmů objevil i jediný český zástupce .
Animovaný snímek Repete režisérky Michaely Pavlátové provázel potlesk více než zdvořilostní .
Snad se na něj nezapomene ani dnes večer při závěrečném udílení berlínských Medvědů .
Studenti si podrobují Afghánistán
Islámábád -
Militantní studentské hnutí Taliban převzalo včera kontrolu nad další afghánskou provincií Paktika jihozápadně od Kábulu .
Podle Talibanu má ovládnutí provincie , v jejímž čele stojí vicepremiér bývalé Rabbáního vlády Arsallá Rahmání , spíše politický než strategický význam .
Podle nepotvrzených informací mají nyní studenti pod kontrolou už deset z 29 afghánských provincií .
Minulý týden hnutí dobylo Charasjáb , hlavní stan nejsilnější afghánské opoziční frakce bývalého premiéra Gulbuddína Hekmatjára .
Studenti stojí nyní podle informovaných zdrojů asi 15 kilometrů od hlavního města ;
některé zdroje dokonce hovoří o " pár metrech " .
Taliban , který se zformoval teprve před šesti měsíci v jižní provincii Kandahár a okamžitě zahájil úspěšné tažení proti " všem zkorumpovaným silám porušujícím islám " , činí mudžáhidy odpovědné za anarchii , do níž Afghánistán upadl po pádu komunistického režimu v dubnu 1992 .
Kolují pověsti , že Taliban je podporován ze Saúdské Arábie , z Íránu , ale i z USA .
Podle jedné fámy vznikl z vůle Pákistánu , podle jiné je za ním dokonce OSN .
Taliban prohlašuje , že chce zemi vyčistit od všech frakcí , které jsou prý zkorumpované a prohřešují se proti islámu .
Taliban a vláda Burhánuddína Rabbáního , dvě nejvýznamnější síly dnešního Afghánistánu , v sobotu předložily nové podmínky k přijetí mírového plánu OSN .
Snížily tak šance na rychlé předání moci v zemi .
Taliban žádá zastoupení všech 30 afghánských provincií v prozatímní radě , jež v zásadě nahradí prezidenta Rabbáního .
V řídícím orgánu musejí být podle jejich představ " dobří muslimové " a další osobnosti .
Druhou podmínkou je zformování neutrální bezpečnostní síly v samém Kábulu .
Jeden z velitelů hnutí sdělil agentuře AFP , že neutrální ozbrojená síla by fakticky měla být složena z příslušníků hnutí , protože se prý těší obecné důvěře afghánského obyvatelstva .
Tou se ostatně vysvětlují mimořádná vítězství , kterých na bitevním poli dosáhli a zajistili si tak kontrolu na celé třetině Afghánistánu .
Podle studentského velitele tedy nepřipadá v úvahu předání moci za situace , kdy Ahmad Šáh Masúd a Abdal Alí Mazárí kontrolují Kábul .
Zastřelila svého druha
Pozor , neautorizovaný text !
Tachov -
Střelou vypálenou z perkusního revolveru měla v sobotu ráno kolem 5.30 v kulturním domě Vranov u Stříbra 30 letá Plzeňačka zasáhnout svého 26 letého druha ze Stříbra .
Muž , který byl zasažen z bezprostřední blízkosti do prsou poblíž klíční kosti , na místě zemřel .
Střelbě z revolveru o ráži 11 milimetrů předcházelo vzájemné fyzické napadení .
Policisté po příjezdu na místo činu ženu zadrželi a zatím je obviněna z trestného činu ublížení na zdraví s následkem smrti .
Trnka se ptá na roli veřejného mínění
Praha -
Na nevyjasněnou bezpečnostní koncepci ČR v souvislosti se vstupem do NATO poukazuje v interpelaci ministra zahraničí Zieleniece poslanec František Trnka ( LSU ) .
Podotýká , že občané nepochybně podporují integraci státu do zahraničních iniciativ , pokud jde o spolupráci politickou a hospodářskou , méně však již u spolupráce vojenské .
Poslanec chce od šéfa diplomacie vědět , do jaké míry je při rozhodování o vstupu do Severoatlantické aliance bráno na vědomí veřejné mínění , které v poslední době vykazuje pokles podpory .
Dále chce vědět , jaké stanovisko zaujímá vláda k případnému pozdějšímu rozmístění základen NATO na našem území a do jaké míry závazky ze členství v alianci povedou k růstu vojenských výdajů a následně k možnému krácení sociálních výdajů .
Trnka by rád znal odpověď i na otázku , zda náš stát počítá se změnou priorit zahraniční politiky USA , což by vzhledem k jejich roli v NATO mohlo vést k vynuceným krokům naší politiky , které by nemusely odpovídat zájmům ČR .
Nebezpečná nákaza zajíců
Vsetín -
Nebezpečná infekční nákaza - brucelóza zajíců se objevila na Vsetínsku v katastrálním území obce Lhotka nad Bečvou .
Okresní veterinární správa ve Vsetíně proto vyhlásila mimořádná veterinární opatření a vymezila ochranné pásmo v přilehlých obcích a ve Valašském Meziříčí .
Ulovení zajíci z místa výskytu brucelózy musejí projít zdravotnickou kontrolou .
Hygienici zakázali převoz a zpracování bez veterinárního vyšetření .
Myslivci budou sledovat stav zvěře a vyhledávat uhynulé kusy .
Karanténa je v tomto případě tři roky , teprve pak bude infekce považována za zaniklou .
Brucelóza je nebezpečná nákaza bakteriálního původu , vyvolávaná zárodkem Brucella Suis .
Onemocnění je přenosné též na prasata .
Možné je rovněž onemocnění člověka , u něhož vyvolává infekce náhlé a zdlouhavé horečnaté stavy .
Lékaři se vracejí k jednání
Požadují však splnění své podmínky , jinak prý přejdou k nátlaku
Praha -
Česká lékařská komora začíná opět spolupracovat s ministerstvem zdravotnictví a její zástupci by měli přijít již tento čtvrtek na dohodovací řízení o zvýšení úhrad nemocnicím .
Na základě nedávného jednání s premiérem Klausem tak rozhodl včerejší mimořádný sjezd komory v pražském Divadle na Vinohradech .
Lékaři jej svolali poté , co vláda začátkem ledna schválila zákon omezující pravomoci komory zejména v oblasti udělování licencí a vzdělávání lékařů .
Komora proto tehdy odstoupila od dohodovacího řízení mezi zástupci lékařů , pojišťoven a státu .
Lékaři zároveň začali dávat najevo nespokojenost s celou transformací zdravotnictví , zejména s financováním resortu .
V polovině února se setkali s premiérem , který je vyzval , aby předložili svou představu dalšího vývoje a zároveň jim přislíbil účast při udělování licencí .
Včerejší sjezd byl prohlášen za permanentní , tedy stále trvající .
" Své požadavky můžeme podpořit permanentním sjezdem , ale zároveň se musíme vrátit i k jednacímu stolu , " řekl lékařům prezident komory Bohuslav Svoboda .
Ta si stanovila podmínku , že v jednání s ministerstvem bude pokračovat jedině , když nejpozději do konce dubna bude při jednání s vládou učiněn znatelný pokrok v " řešení systémových chyb koncepce a financování zdravotnictví . "
Lékaři mimo jiné požadují valorizaci bodu , přepracovaný seznam výkonů a omezení pravomocí pojišťoven .
Jinak představenstvo sjezdu svolá delegáty a ti rozhodnou o dalších opatřeních .
Svoboda naznačil , že nátlak lékařů by se mohl dotknout i pacientů .
Někteří delegáti včerejšího sjezdu nebyli s rozhodnutím zcela spokojeni a požadovali , aby v usnesení byla zakotvena i stávka .
Tu ale Svoboda odmítá .
" Nejsme odbory , ale komora , " argumentuje .
Na sjezdu vystoupil také ministr Rubáš .
Zdůraznil , že jeho záměry podpořila sobotní výkonná rada ODS .
Řekl doslova : " Budu se snažit tlačit káru změn ze všech sil dopředu , jak nejrychleji budu moci . "
Renault se rozhodl trochu provokovat stojaté vody motoristické veřejnosti .
A tak z dílny návrháře Gilberta Hemmiho vyjel zatím jen prototyp ' bláznivého pickupu ' , který dostal jméno Santa Fé .
Jeho využití by měla ocenit především nudící se mládež z bohatších vrstev společnosti .
Karosérie na bázi Renaultu Express pick up kryje vznětový motor o obsahu 1870 ccm dávající výkon 47 kW ( 65 k ) .
Těžba ropy vzrostla
Hamburg -
Světová těžba ropy dosáhla v loňském roce 3.2 miliardy tun , což je o 1.1 procenta více než v předchozím roce .
Vyplývá to z údajů Ropné informační služby .
Největší podíl na tomto zvýšení má Británie , kde těžba ropy vzrostla o 27 procent a činila 126 miliónů tun , a Norsko , kde se loni vytěžilo 131 miliónů tun ropy , což je o 14 procent více než v roce 1993 .
Produkce ropy se zvýšila i v Argentině , Indii a Jemenu .
Těžba ropy v Rusku naopak poklesla o 8.8 procenta a dosáhla výše 311 miliónů tun .
Rusko se tak v produkci ropy dostalo na třetí místo za Saúdskou Arábii a Spojené státy .
Dále následuje Irán , Mexiko , Čína , Norsko , Venezuela a Británie .
Psychika investorů ovlivní ceny
Bez zahraničního kapitálu nedojde k dlouhodobému oživení trhu
Praha -
Dlouhodobé oživení kapitálového trhu pravděpodobně nenastane , pokud se do obchodování nezapojí zahraniční kapitál .
LN to sdělil Jan Bér z makléřské firmy VIA .
Poměr vkladů a kapitálových investic obyvatelstva je podle jeho slov na úrovni rozvojových zemí .
Určitým , i když čistě teoretickým vodítkem , jakým směrem se budou ubírat kursy novinek z druhé vlny kupónové privatizace i ceny už obchodovaných akcií , může být vývoj peněžní zásoby , tedy množství peněžních prostředků , které obíhají v české ekonomice .
Jejich část mají investoři k dispozici mimo jiné i k nákupu cenných papírů .
Peněžní objem měří Česká národní banka pomocí agregátu M 2 , který se skládá z oběživa a neterminovaných vkladů , kam patří běžné a sporožirové účty .
Do M 2 se dále započítávají i terminované vklady a vklady na devizových účtech .
Od počátku roku 1994 tento agregát vzrostl podle předběžných údajů o 18.7 procenta a v prosinci dosáhl hodnoty 850 miliard korun .
Brokeři se shodují v názoru , že ochota investorů pustit se do obchodů s cennými papíry není nijak velká .
Jistější investice , jako třeba terminované vklady , stále vítězí nad nákupem akcií .
Toto tvrzení do jisté míry potvrzuje statisticky prokázaná vývojová tendence u vkladů , které mají domácnosti uloženy u bank , ve srovnání s terminovanými vklady .
Z přibližně 381 miliard korun představoval tento typ vkladů 239 miliard .
Neterminované vklady činily 100 miliard korun a devizové vklady 42 miliard .
Méně likvidní akcie se podle J . Béra budou nadále potýkat s nezájmem investorů .
" Jestliže mám říct svůj názor , všichni makléři doufají , že kapitálový trh oživí atraktivní tituly z druhé vlny , " konstatoval .
Jak připustil , na rozdíl od dlouhodobého oživení může krátkodobě rozhýbat obchody na burze pouze domácí kapitál .
Někteří jiní burzovní odborníci se shodují v tom , že uvedení akcií z druhé vlny na kapitálový trh stlačí současné ceny ještě více dolů .
Likvidita , tedy možnost a ochota investorů nakupovat cenné papíry , se údajně nezvětší , nýbrž rozdělí mezi horké novinky a " staré " blue chips .
Rovněž ceny nových akcií budou podle těchto informací zřejmě hříčkou psychiky investorů .
Ta naše písnička česká
Poslední slovo
Už je tomu více než čtyřicet let , avšak na taneční odpoledne v zahradě Odborového domu nikdy nezapomenu !
Neměli jsme tehdy mnoho příležitostí k zábavě , a tak jsme se neděli co neděli od jara až do podzimu houfovali právě v zahradě Odborového domu a sexuálně dozrávali při polce a valčíku , neboť tango směl orchestr zahrát jen dvakrát a foxtrot pouze jednou .
Kdo byl právě na WC , měl prostě smůlu a musel si na foxtrot počkat do příští neděle .
V té době se totiž dbalo na to , aby mládež nerostla jako dříví v lese , a při každé příležitosti se jí vštěpovaly zásady nové ( ne ) morálky , a to dokonce i na tancovačkách .
Všemocný stranický orgán vydal nařízení , kolik procent z tanečních kousků smějí představovat tango a foxtrot ( tance západní úpadkové společnosti ) , kolik polka ( pokrokový lidový tanec ) , kolik valčík ( nezávadný a neškodný tanec ) a kolik sovětské taneční melodie ( nejpokrokovější na světě ) .
O přestávkách jsme se občas mohli oblažit i budovatelskými verši mladých českých básníků nebo slokami Stěpana Ščipačova , jež byly považovány za vrchol erotické odvahy .
Nebyl bych si to všechno připomínal , nebýt toho , že někteří muzikanti a zpěváci dnes usilují , aby parlament uzákonil povinné hraní české muziky v rozhlasových stanicích .
Spokojili by se , kdyby parlament přikázal , že domácí tvorby se nesmí uvádět méně než třicet , ale raději pětatřicet procent .
Máme všichni tak krátkou paměť ?
Jak je tomu dávno , kdy i repertoáry divadel se sestavovaly stejně obludně jako repertoár orchestru na zahradě Odborového domu ?
A co komise nakupující zahraniční filmy ?
A nakladatelské domy ?
A koneckonců i rozhlas ?
Všichni byli pod stejným tlakem !
Po letech jsem zase potkal starého kamaráda , úspěšného klavíristu , jenž už hrál v mnoha skupinách doprovázejících hvězdy i hvězdičky .
Když jsem se ho zeptal , co říká podpisovým archům na podporu povinného uvádění české muziky v rádiu , okamžitě se dostal do varu .
Tržní prostředí ?
Svoboda projevu a nezávislost ?
Zajisté ano . . .
Jenže , víš , v naší branži by tržní prostředí nemělo platit až tak doslova .
Vydělávat prachy muzikou je přece jen něco jiného , než šít košile nebo prodávat housky .
Tržní prostředí , proč ne , ale jen pokud bude pro nás muzikanty výhodné .
Jinak ať s ním táhnou k čertu !
Nikdy bych se nechtěl dožít toho , řekl jsem mu , že by mé knížky vyšly jen proto , že by k tomu nakladatele přinutil zákon .
Dovedu si představit , jak by mi nakladatel zvalchoval hřbet , až by přišel o kalhoty jen proto , že uposlechl zákon a vydal můj rukopis .
Kdo by mu tu ztrátu uhradil ?
Já rozhodně ne !
Snad tedy ministerstvo krachů a bankrotů ?
Přítel se na mě podíval dílem pobaveně a dílem pohrdavě .
Není ti pomoci , řekl a hnal se za nějakým tím svým kšeftem .
Už jsem ho ani nestačil ujistit , že nejen jemu , ale i ostatním českým muzikantům přeji , aby jejich skladby zněly z rádia od rána do rána . . . nikoli však za tu cenu , že to bude z moci zákonodárné , místo z moci vlastní kvality .
Slavia proti Zlínu bez Jelínka
Praha -
Sparta ve Vsetíně , Slavia doma se Zlínem a Vítkovice v Plzni - to jsou nejdůležitější zápasy dnešního 41 . kola hokejové extraligy , v nichž se bude rozhodovat o konečném složení osmičky pro play off .
Pozor musí dávat i Litvínov , který stále ještě nemá body na rozdávání a bude hostem obhájce mistrovského titulu Olomouce .
Hanáci budou mít problémy se sestavou , protože obránci Tejkl a Tomášek mají potíže s třísly , Eichennmann má po střetnutí s Jihlavou naražený stehenní sval a Zima onemocněl chřipkou .
Severočeši budou postrádat reprezentanta Alinče s horečkou a Kyselu se zlomeným prstem na noze .
Brankář Orct sice už trénoval , ale jeho případný start je nejistý .
Na Kladně přibyl ke zraněným Mikoláškovi , Eliášovi a Ančičkovi i útočník Vejvoda , který má zraněnou loketní kost , Čermáka postihla blokace páteře .
Vítkovice jedou k důležitému utkání do Plzně s kompletním kádrem a asistent trenéra a generální manažer klubu František Černík k tomu poznamenal : " Plzeň hraje dobře v obraně a inkasuje málo gólů , ale branek hodně nestřílí .
Rovněž naše mužstvo se střelecky prosazuje jen s obtížemi , a tak musíme hrát se zajištěnou obranou a spoléhat se na rychlé brejky . "
Západočeši si mohou výhrou již definitivně zajistit účast v play off .
" Je to pro nás velice důležitý zápas , hrajeme vlastně o čtyři body , " říká plzeňský ředitel Zdeněk Haber .
Slávisté budou proti Zlínu kromě dlouhodobě potrestaného Najdy postrádat dalšího útočníka Jelínka , který bude za páteční trest na 5 min . + do konce utkání jeden zápas stát .
Poprvé po návratu ze Švédských her oblékne zlínský dres uzdravený reprezentant Janků .
Z fotbalových kruhů
Útočník Jürgen Klinsmann byl trenérem německé reprezentace Berti Vogstem jmenován novým kapitánem národního celku poté , co se zranil Lothar Matthäus .
Liberecký kanonýr Josef Obajdin zůstal na přestupovém nebi jedinou , navíc trochu falešnou hvězdou .
Frankfurtský trenér Jupp Heynckes ( vpravo ) s ním může počítat zatím jen na půlroční hostování .
Sbor míří do Austrálie
Po České filharmonii a Pražském komorním orchestru je Pražský komorní sbor třetím předním českým hudebním tělesem , které v posledních pěti letech navštíví Austrálii .
Na cestu k protinožcům se vydal dnes spolu se Stuttgartským komorním orchestrem a zahraničními i našimi pěveckými sólisty ( Marta Beňačková , Jiří Sulženko ) .
Sbor vystoupí na osmi koncertech - tři z nich budou samostatné - s širokým repertoárem od Scarlattiho a Vivaldiho přes Schuberta , Mozarta a Brucknera až po díla Dvořákova , Janáčkova , Martinů , Jana Nováka a Zdeňka Lukáše .
Po návratu do Evropy se letos Pražský komorní sbor představí rovněž obecenstvu ve vídeňském Musikereinu , v Ludwigsburgu , Bamberku , Mnichově , Lucemburku , Štrasburku a Dijonu .
Za sněhem můžeme jet na jaře i uprostřed léta
Jarní prázdniny školáků a studentů středních škol jsou v plném proudu .
Lyžování si však už letos příliš neužijí , pokud ovšem nezamíří do sousedního Rakouska .
Není to ostatně příliš daleko - z Prahy k zasněženým střediskům Štýrska pouhých šest hodin jízdy .
Nejlépe přes Linec .
Zalyžovat si na proslulých sjezdovkách téměř dvoutisícového vrcholu Planai ve Schladmingu bude možné ještě po Velikonocích .
A kousek dál , na ledovci Dachstein , prakticky po celý rok .
V plavkách raději ne
Malebné středisko Ramsau leží na slunečné náhorní plošině , lemované masivem dachsteinského ledovce .
Je ideálním místem pro běžkaře .
Z Ramsau vyjedete skibusem po klikaté horské silnici až do výše 1700 metrů nad mořem .
Odtud vás důmyslná kabinková lanovka vyveze podél příkré skalní stěny o 1000 metrů výše , až do míst věčného sněhu .
Ve výši 2900 metrů se pod sněhem skrývá jeden z nejznámějších alpských ledovců a umožňuje lyžovat na Dachsteinu i během parného léta .
Plavky se však jako lyžařský úbor nedoporučují .
Při pádu byste se mohli nepěkně odřít .
Proč právě do Štýrska ?
Štýrsko kandidovalo na pořadatele zimních olympijských her v roce 2002 .
Nevyhrálo sice , ale to nesnižuje kvalitu zdejších tratí pro alpské i severské disciplíny .
Každoročně se tu pořádají závody Světového poháru a v roce 1999 se sem sjedou běžkaři na mistrovství světa .
Velikou událostí byla loňská olympiáda tělesně postižených .
Mimochodem , první lyžařské závody se ve Štýrsku konaly už na přelomu století .
V loňské zimní sezóně navštívilo Štýrsko jen 9000 z oněch 150000 Čechů , kteří zavítali do Rakouska .
Škoda .
Terén přímo vybízí k rodinné rekreaci .
Vnuk na krkolomných sjezdovkách , babička na pěších turistických trasách . . .
Ve Schladmingu je i sedmikilometrová sáňkařská dráha a další speciality jako snowrafting .
Našinec ale nejspíše ocení důmyslnou síť vleků a lanovek , které jen na Planai umožňují bez čekání pokořit na padesát kilometrů nádherně upravovaných sjezdovek .
V žádném případě tu není dráž než na jiných místech v Rakousku , spíše levněji .
Přímo ve Schladmingu je dokonce mládežnická ubytovna .
V rodinném penziónku v menší obci stojí jeden nocleh se snídaní kolem 180 šilinků , výběr dražších je neomezený .
Hit letošní sezóny , nabízený místním turistickým svazem , zněl : Sedm noclehů se snídaní , týdenní permanentka , zapůjčení kompletního vybavení a vstupné do krytých lázní - to vše za pouhých 3530 šilinků .
Není to tak moc , uvážíme - li , že jen samotná týdenní permanentka stojí mimo sezónu 1600 šilinků .
Opravňuje držitele i k parkování nebo k použití skibusů , svážejících k vlekům lyžaře z širokého okolí .
Lanovky tu nepadají
Podle příslušného " turistického " zákona si každá rakouská obec může založit turistický svaz , který je živ z obecních daní a z pobytové taxy návštěvníků .
Svazy sdružují místní hoteliéry a majitele penziónů , zajišťují propagaci , podílejí se na údržbě lokality , zejména turistických a běžeckých tratí .
Financují záchrannou službu i rekultivaci svahů , namáhaných lyžařskými aktivitami .
Lyžařské vleky jsou ve společném vlastnictví obce a hoteliérů .
Výnos z jejich provozu se investuje do modernizace vybavení .
V Schladmingu loni postavili za 60 miliónů šilinků krytou čtyřsedadlovou lanovku s kapacitou 1700 osob za hodinu .
Mimochodem , od roku 1972 , kdy tu byla uvedena do provozu první kabinková lanovka , se na horských svazích rozrostl velkolepý technický zázrak .
Na lanovky radost pohledět a navíc prý vůbec nepadají .
Dvou až čtyřtisícová štýrská horská městečka mívají zhruba dvojnásobné množství lůžek pro návštěvníky , tedy žádné neúnosné přemnožení , ani ztráta osobité atmosféry v neprospěch anonymity turistického průmyslu .
Ani letošní sezóna ještě není zmeškaná .
Její sklonek má své výhody - méně lidí , nižší ceny , více sluníčka .
Ve Štýrsku navíc přidají i trochu legrace - 19 . března , tedy na sv . Josefa , pořádají mezinárodní setkání Pepíků na sněhu .
Bližší informace o pobytu v Rakousku poskytuje pražská pobočka rakouské státní agentury Österreich Werbung .
Foto archív LN
" Naše velké Rusko "
Ruka pozvednutá ke státnickému přátelskému pokynutí davu se zastavila na půli cesty .
Ruský premiér Viktor Černomyrdin se zarazil ve chvíli , kdy k jeho uším dolehla slova : " Ivane , pryč z Čečny ! "
Nechal mávání a rychle nasedl do připraveného automobilu .
Demonstranti za ním volali : " Pryč s ruským imperialismem ! "
Tato epizoda výstižně charakterizuje celou návštěvu Viktora Černomyrdina v Polsku .
Uskutečnila se minulý týden a pro pana premiéra rozhodně nepatřila mezi ty nejpříjemnější .
Kromě úspěšného jednání o plynovodu se ve Varšavě mluvilo i o mnohem delikátnějších problémech .
Připojení bývalých sovětských satelitů ve střední a východní Evropě k NATO se stalo věčným tématem všech projevů ruských politiků .
Polský prezident Lech Walesa formuloval svůj postoj zcela jasně .
Při setkání s premiérem Černomyrdinem pevným hlasem prohlásil : " Polsko je suverénní stát .
Nebudeme se Ruska ptát , zda smíme někam vstupovat či ne . "
Když o přestávce varšavského jednání vyšel Viktor Černomyrdin na chodbu , s pokrčením ramen a s výrazem , jako by takový názor slyšel poprvé , řekl : " Pořád nemůžeme pochopit , proč některé evropské země potřebují právě dnes tak rychle vstupovat do NATO .
Copak se chceme vracet zpět a zase Evropu rozdělit !
Snad si Polsko myslí , že NATO posílí jeho bezpečnost .
Ale před kým potřebuje chránit ?
Před Ruskem ? "
Na tuto řečnickou otázku panu premiérovi raději nikdo neodpověděl a agentury přinesly diplomatické ztvárnění jeho proslovu - Černomyrdin vyjádřil údiv nad postojem Polska k rozšíření Severoatlantické aliance .
Trapné chvíle Černomyrdinovy návštěvy Polska završil incident se dvěma ochránci lidských práv , kteří se převlečeni za novináře vetřeli až na oficiální jednání a v nejméně vhodný moment se začali dožadovat ukončení imperialistické války v Čečensku .
Jejich slovník rozhodně nebylo možno označit za diplomatický .
Byli vyvedeni , nepříjemná pachuť však zůstala .
Velmi těžko lze uvěřit tomu , že ruské vedení nechápe , jaký argument dalo rozpoutáním války v Čečensku těm , kteří se od nestabilního Ruska chtějí co nejvíce odpoutat a zaštítit se bezpečnostním deštníkem NATO .
Málokdo si samozřejmě myslí , že by ruská armáda zítra obsadila pobaltské státy a poté si to namířila do Evropy .
Na druhé straně nikdo nedokáže nyní odhadnout , jakým směrem se bude ubírat v příštích letech ruská vnitropolitická scéna .
Čečensko je jednoznačným důkazem toho , že vývoj u východních sousedů je nepředvídatelný a že je nutné se připravit na všechny případy .
Zatím jsou však z úst nejvyšších ruských politiků slyšet spíše než slova o upřímné spolupráci hlasité výhrůžky .
Termíny ' velmoc ' či ' patriotismus ' se staly součástí slovníků většiny politických seskupení v Rusku .
Za všechny se snad nejvýstižněji vyjádřil " skalní demokrat " , bývalý ministr financí Boris Fjodorov , který minulý víkend založil novou stranu s názvem " Kupředu , Rusko ! "
Řekl : " Rusko je velmoc .
Proč bychom měli hesla o patriotismu přenechat fašistům a nacionalistům .
Začněme je používat sami . "
Celý jeho projev se nápadně podobal vzletným šovinistickým vystoupením Vladimira Žirinovského , jen jazyk byl poněkud kultivovanější .
Z televizních obrazovek je v poslední době výraz " naše velké Rusko " slyšet téměř denně .
Používá ho stále častěji jak ministr zahraničí Kozyrev , tak prezident - hlavně tehdy , obhajují - li použití vojenské síly v Čečensku .
Dnes jsou hranice otřesené velmoci stanoveny jasně .
Ovšem Rusko se chystá v tomto roce na parlamentní a v příštím na prezidentské volby .
Nikdo se dnes při rozpadu téměř všech demokratických stran neodváží odhadnout , jak volby dopadnou .
Jednoznačně je zatím nejlépe organizovanou stranou strana komunistická .
Ostatní se neustále rozpadají , mění své vůdce a názvy i programy .
Řada z nich má o " velkém Rusku " svou představu .
Na sobotním sjezdu vojenských patriotických hnutí zazněla z úst generála Ačalova , jednoho z významných vůdců obránců parlamentu v roce 1993 , tato slova : " Jaképak suverénní pobaltské státy .
Copak to byly někdy v historii samostatné útvary ?
A zrovna oni , Pobalťané , začali a zavinili rozpad SSSR . . . "
Možná , že měl ruský prezident Boris Jelcin pravdu .
Ve své zprávě o stavu federace k parlamentu prohlásil , že ti , kteří chtějí rychle do NATO , se tváří , jako by je ohrožovaly nějaké temné úmysly Moskvy .
Podle prezidenta Jelcina žádné takové úmysly neexistují .
Možná , že on sám žádné temné úmysly nemá .
Ale loni 11 . srpna prohlásil : " Silové řešení čečenské otázky nedopustíme .
Rusku se podařilo vyhnout se nacionálním konfliktům proto , že se zdrželo použití síly .
Pokud tento princip porušíme v Čečensku , povstane celý Kavkaz .
Nastane takové krveprolití , že nám to nikdo neodpustí . "
Přesně o čtyři měsíce později dal rozkaz k zahájení vojenské operace .
Je možné Jelcinovi věřit , že Kreml nemá žádné temné úmysly nebo že je za čtyři měsíce nebude mít ?
Rusko je dnes velmi nestabilním státem a není jisté , kdo a s jakými úmysly bude realizovat v budoucnu onu dnes tak populární ideu velkého Ruska .
Svět stále Borise Jelcina podporuje a nad kanonádou v Čečensku mhouří oči .
Boris Jelcin je zatím zárukou , že ruský jaderný arzenál je pod kontrolou .
A je - li v Rusku demokracie či ne , není to nejdůležitější .
I zabíjení civilních obyvatel v Čečensku bude zapomenuto , pokud východní mocnost nebude Západ ohrožovat .
Rusko si je tohoto faktu velmi dobře vědomo .
Slovy Žirinovského to dává jasně najevo : " Nemusíte nás mít rádi , ale musíte se nás bát .
Pak si nás budete teprve vážit . "
Nyní půjde o to , zda se budeme více bát ruských námitek proti rozšíření NATO , či Ruska samého .
Existuje však ještě jedna šance .
Že vedení ruského státu začne vnímat rozšiřování Severoatlantické aliance jako posílení evropské bezpečnosti a bude se snažit se tohoto procesu účastnit .
Bez výhrůžek a zbytečných hesel o " našem velkém Rusku " .
Toto heslo , které možná vyhraje příští volby , má pro Evropu po její zkušenosti s " velkými říšemi " neblahou příchuť .
Liberálové se na chvíli nadechli
Po volbách do zemského sněmu v Hesensku mohou být všichni spokojeni
V Hesensku se koza nažrala a vlk zůstal celý , protože tvrdit , že jsou spokojeni , mohou všichni .
Zelenorudá koalice sociálních demokratů ( 38 procent hlasů místo 40.8 procenta , které měla při posledních volbách v roce 1991 ) se Zelenými a Spojenectvím ' 90 ( 11.2 procenta , o 2.4 procenta více než před čtyřmi lety ) zůstala u moci .
Křesťanští demokraté byť se ztrátou jednoho procenta ( nyní 39.2 ) obstáli .
Liberálové si překvapivě udrželi v hesenském zemském sněmu stejný podíl jako při minulých volbách ( 7.4 procenta ) .
U posledně jmenovaných jde o výkon , o kterém se jim po dlouhou dobu mohlo jen zdát .
Výjimku představovaly loni v říjnu volby do Bundestagu , tam se ale FDP dostala jen díky " vypůjčeným " druhým hlasům voličů Kohlovy CDU .
I když definitivní výsledky budou v Hesensku k dispozici až za dva týdny ( jeden z kandidátů zemřel a uskuteční se dodatečné hlasování ) , dosavadní poměr sil se nezmění .
Předseda FDP a ministr zahraničí Klaus Kinkel včera dával najevo úlevu a uspokojení nad zprávami z Wiesbadenu a neváhal je označit za " pozitivní signál " před dalšími volbami ( Severní Porýní - Vestfálsko , Brémy a Berlín ) .
" Ukazuje se , že už jsme z nejhoršího venku a že se s námi musí počítat , " tvrdil ministr .
Hesenský výsledek z hlediska celoněmecké politiky znamená jen jisté intermezzo , či odklad .
Tím pravým testem budou až květnové volby v nejlidnatější spolkové zemi Severním Porýní - Vestfálsku , kde žije šestina voličů SRN .
Tam se bude odpovídat na stejné otázky jako v neděli v Hesensku .
V obou spolkových zemích budou převládat nikoli regionální , ale celostátní témata , v obou se budou angažovat politici z bonnských stranických centrál .
V tomto ohledu může relativní neúspěch CDU ve Wiesbadenu znamenat dokonce jistou úlevu .
Pokud by spolkový ministr vnitra Manfred Kantner v čele aliance CDU / FDP vyhrál , musel by si kancléř hledat nového šéfa resortu , a to by při Kantnerově obecné popularitě , tak užitečné pro Kohlův kabinet , jistě nerad .
V Severním Porýní - Vestfálsku za čtvrt roku budou sociální demokraté , stejně jako v Hesensku , obhajovat svou většinu v horní komoře parlamentu , Spolkové radě , kde jsou zastoupeny jednotlivé země podle vládnoucích stran .
Právě ohled na možnost blokovat ve Spolkové radě zákony schválené Bundestagem nutí bonnskou vládní koalici brát ohled na názory opozice .
Liberálové se po hesenské neděli mohou na chvíli nadechnout .
Pod snaživým , leč neduživým vedením Klause Kinkela , jemuž je obrazně řečeno Genscherova žlutá vesta stále ještě příliš velká , se v Hesensku vyhnuli předpovídané katastrofě .
Samotný volební úspěch je však k sebeuspokojení ještě neopravňuje .
Květen v Severním Porýní - Vestfálsku bude vážnější zkouškou , to říkali i ti , kteří počítali , že FDP v Hesensku neuspěje .
Po neděli nadále platí , že problémy , jejichž důsledkem byly loňské a předloňské prohry FDP , zůstaly nevyřešeny .
Řečeno hodně příkře , jediným důvodem existence FDP nadále zůstává nezbytnost uchovat vládní koalici v Bonnu .
Otazník vznášející se nad programem , politickou identitou této strany , je stále ještě příliš velký a stále ještě čeká na odpověď .
Bez sociálního bydlení se asi neobejdeme
Ivan Přikryl v rozhovoru pro LN
Svaz českých a moravských bytových družstev připravuje návrh zákona o obecně prospěšných společenstvech .
Ta by měla sehrát roli v oblasti tzv . sociálního bydlení .
O vysvětlení LN požádaly předsedu SČMBD Ivana Přikryla .
Vystupujete jako propagátor výstavby sociálních bytů .
Nestačila by ale k odstranění současného nedostatku bytů na trhu úplná deregulace nájemného a státní podpora hypotečním úvěrům ?
Trh s byty nevyřeší vše , co se od něj očekává .
Je proto nezbytně nutné vytvořit systém sociálního bydlení .
Myslím , že propagátorem této myšlenky je nepřímo i premiér Klaus .
I v rozhovoru pro Lidové noviny totiž jasně řekl , že klasika městského bydlení spočívá ve vztahu vlastník - nájemník .
Musí tedy existovat nájemní byty .
Nikdo dnes ale nemá důvod nájemní byty stavět .
Mnohem výhodnější je kapitál investovat například do akcií nebo peníze uložit na výhodný úrok do banky .
Ministerstvo financí hodlá ve státním rozpočtu vyčlenit částku několika desítek miliónů korun na podporu výstavby laciných bytů v obcích .
To je podle mě málo .
Smysl ale nevidím v zahájení plošné státní výstavby sociálních bytů .
Jde o to vytvořit mechanismus , který by tuto výstavbu umožnil nezávisle na státu a státní podpoře .
Myslím , že pro sociální bydlení by to měla být obnova systému obecně prospěšných bytových společenstev .
Co by tato společenstva měla dělat ?
Jde o výstavbu nájemních bytů , kde se investor zaváže dosahovat předem stanovené míry výnosu z nájmu .
V době , kdy nájemné v jistých částech měst a obcí dosáhne v podstatě tržní úrovně , bude existovat kategorie vlastníků , kteří nebudou vyžadovat větší výnos z nájemného , než řekněme pět procent .
Dominantní roli by v tom měla hrát obec .
Ta by za určitého stavu vyhlásila například konkurs na výstavbu bytů .
Tomu , kdo kromě lukrativních domů postaví řekněme 25 procent sociálních bytů , na které by se vztahoval režim obecně prospěšných společenstev , nabídne kromě jiných úlev například zdarma pozemek a podobně .
Jak si představujete vymezení okruhu lidí , kteří by na sociální byty měli nárok ?
Mělo by se jednat o lidi s nižšími příjmy .
Například v Německu se dokonce neobávali tuto skupinu definovat horní příjmovou hranicí ve výši 1.3 násobku životního minima .
Středním a vyšším vrstvám jsou určeny hypotéky .
Neříkám ale , že to musí být právě takto .
Je to otázka politického rozhodnutí .
Dienstbier nabídl místo odborům
Praha -
Předseda odborové komory Richard Falbr oceňuje , že na víkendovém sněmu nabídli Svobodní demokraté místa na kandidátkách do parlamentních voleb odborářům .
Falbr , který byl v průběhu sněmu viděn v dlouhém a družném rozhovoru s Jiřím Dienstbierem i předsedou ČSSD Milošem Zemanem , rozhodně popřel , že by to mělo znamenat užší spolupráci odborů s těmito stranami .
Potvrdil však LN , že jim odbory vyjádří před volbami své preference .
" Na sjezdu SD jsem vystoupil a řekl , že s určitou dávkou nostalgie vzpomínáme na doby , kdy jsme se setkávali s ministry této strany ať už ve federální nebo republikové vládě , že s nimi bývalo jednání někdy tvrdé , ale vždycky velmi korektní , a že bychom přivítali jejich návrat zpět , " uvedl Falbr pro LN .
Opět liška se vzteklinou
Hradec Králové -
Lišku se vzteklinou zaregistrovala po 15 letech v minulém týdnu královéhradecká Okresní veterinární správa .
Uvedl to její ředitel Hartmann .
Podle něho byla liška střelena 14 . února v katastru obce Běleč nad Orlicí .
Myslivec , který ji ulovil , byl vyšetřen na infekční klinice královéhradecké fakultní nemocnice .
Vzhledem k tomu , že dodržel příslušné zásady při manipulaci s liškou , nemusel být hospitalizován .
V uvedené lokalitě vydal ředitel veterinární správy mimořádná opatření .
Provedeno bude ochranné očkování psů proti vzteklině , jarní vakcinace lišek a označení přístupových lesních cest tabulkami upozorňujícími na možné nebezpečí .
Havlův projev Bonn uspokojil
Bonn -
Jsme velmi spokojeni s tím , co Václav Havel řekl o budoucnosti obou zemí a o spolupráci , prohlásil v reakci na páteční přednášku českého prezidenta k česko - německým vztahům mluvčí spolkové vlády Dieter Vogel .
" Máme stejný názor .
Potřebujeme kooperaci a nikoli konfrontaci , " pokračoval .
Pokud jde o historické pasáže Havlova projevu , budou podle Vogela v Německu " jistě existovat také jiné názory " .
V otázce odškodnění českých obětí nacismu Vogel nyní nespatřuje " žádný nový pohyb " .
" Spolkový kancléř přislíbil , že jsme připraveni k humanitárnímu gestu , a to nadále platí .
Musí se o tom dále hovořit a je to nadále na pořadu dne , " dodal Vogel .
Krátce
Hodnota průmyslové výroby v Kyrgyzstánu se v lednu meziročně snížila o 21 procent , přičemž bylo mimo provoz více než 120 průmyslových podniků v zemi - 35 procent celkového počtu .
ALŽÍRSKO PO VOLBÁCH
Fundamentalisté
ALŽÍR -
Vůdci fundamentalistické Islámské fronty spásy ( IFS ) včera oznámili , že do roka se Alžírsko stane islámským státem .
Ti , kdo ve volbách hlasovali proti nám , mohou jít k čertu , dodal při včerejších pravidelných modlitbách Rabah Chabír , který je členem vedení IFS .
Volební výsledky prvního kola parlamentních voleb zveřejněné ministerstvem vnitra ukazují , že islámští fundamentalisté získali 167 křesel z 206 obvodů , v nichž některý z kandidátů získal nadpoloviční většinu hlasů .
Chabír tuto zprávu komentoval slovy : " Dnešek je boží den . "
Agentura Reuter napsala , že kandidáti IFS jasně porazili navrhované poslance vládnoucí Fronty národního osvobození .
Volební výsledky z 44 volebních obvodů však dosud nebyly oznámeny .
Navíc v nejméně 180 ze 430 volebních obvodů kandidáti nezískali potřebnou absolutní většinu .
Konečné rozhodnutí má padnout ve druhém kole voleb .
NOVÍ MAJITELÉ DOMŮ potřebují peníze na jejich opravu .
Opravňuje je to však k šikanování nájemníků ?
Foto Pavel Vácha - LN
DSP K MORAVĚ A SLEZSKU
Spolkové uspořádání
BRNO -
Místopředseda Demokratické strany práce a předseda její moravskoslezské rady Zdeněk Přikryl na včerejší tiskové konferenci v Brně zdůraznil , že strana chce přispět k porozumění na levici a levém středu i v celém demokratickém spektru .
Uvedl dále , že je pro spolkové státoprávní uspořádání , pro rehabilitaci postavení Moravy a Slezska .
Požaduje po zkušenostech z jiných zemí uskutečnit národní usmíření s tím , že se zasadí o potrestání těch , kteří v minulosti porušovali zákony a inscenovali totalitní systém .
" SLIB NEBYL SPLNĚN "
M . Mareček obnovil hladovku
BRNO ( fsch ) -
Miloslav Mareček , dělník z jihomoravského Kyjova , obnovil 25 . prosince hladovku , kterou přerušil po 45 dnech 24 . října 1991 , když jej 1 . náměstek generálního prokurátora ČSFR Lubomír Veleta ujistil , že jej bude průběžně informovat , jak pokračuje zjišťování iniciátorů a autorů protiústavního pendrekového zákona z r . 1989 .
Protože prokuratura svůj slib nesplnila , rozhodl se M . Mareček hladovku obnovit .
Současně žádá , aby GP ČR řádně a bez průtahů vyřídila jeho podnět z 9 . 6 . 1991 a aby generální prokuratury ( federální i republiková ) přestaly manipulovat s jeho trestním oznámením z 10 . 8 . 1990 , a příslušná prokuratura je adekvátně vyřídila , " či s trestním jednáním hraničící usnesení generálního prokurátora ČR z 31 . 1 . 1991 sp . zn . IV / 1 Gn 709 / 90 uvedla do souladu s oznamovanými skutečnostmi . "
M . Mareček protestuje i proti tomu , že mu prokuratury přisuzují oznámení , která nepodal , a žádá , aby příslušná prokuratura okolnosti podsouvání onoho cizího podání náležitě prošetřila a vyvodila exemplární důsledky .
Silvestr v rozhlase a TV
PRAHA -
Čtyřhodinový přímý přenos z Hudebního divadla v Karlíně nazvaný Velké operetní NOU - HAU vyplní silvestrovský večer na televizním programu F 1 .
Páteří večera bude paralela mezi operetou roku 1981 a 1991 .
Po půlnoci je připravena například silvestrovská hudební féerie Románek za tři krejcary , filmová komedie Podivné dědictví a silvestrovské vydání Diskotéky pro starší a pokročilé , které skončí až před pátou hodinou ranní .
ČTV nabízí od 17 , 00 až do 22 , 30 hodin písničky a scénky , které doplní Troškův film Slunce , seno , jahody .
Na popůlnoční čas je připraven Vlasta Burian v české filmové veselohře Katakomby a poté až do tří hodin přehlídka nejúspěšnějších klipů Rhytmick .
Páteří rozhlasového silvestrovského programu bude putování po Čechách a Moravě .
Živě se bude vysílat plných osmnáct hodin .
V pražském Supraclubu bude otevřen mimořádný rozhlasový klub , leccos z dění v hlavním městě přiblíží posluchačům i dvě krátkovlnné vysílačky .
V přímém přenosu přivítají například i půlnoc na Staroměstském náměstí .
V silvestrovské fonotéce je připravena premiéra muzikálu na motivy Poláčkova románu Muži v ofsajdu , Abeceda humoru komentovaná Ivou Janžurovou a další pořady .
Pamětníci jistě přivítají Divotvorný hrnec v rozhlasové úpravě Vladimíra Dvořáka a režii Ludvíka Pompeho s nesmrtelným Werichovým Čochtanem v hlavní roli .
Za žádnou Velkou cenu
Rada města Brna na svém 42 . zasedání projednala privatizační projekt areálu Velké ceny , jejímž provozovatelem je Automotoklub .
Po důkladné diskusi rada propásla zákonnou možnost požádat o pozemky ve vlastnictví státu ( většina areálu ) a převést je do vlastnictví obce .
Automotoklub tak dostal šanci vykoupit - městu před nosem - všechny pozemky Grand Prix .
Tato skutečnost je v rozporu s rozhodnutím pléna NVmB z listopadu 1990 , které městu ukládá prověřit majetkoprávní vztahy v areálu AMK a zajistit co největší vliv Brna na jeho provoz .
Stavební povolení ukládá dodržovat hladinu hluku 65 decibelů na hranicích areálu .
Tato hladina je překračována prakticky při každém závodě .
Jak je možné , že městský hygienik toto překračování toleruje ?
MOJMÍR VLAŠÍN
Slavná filmová herečka německého původu Marlene Dietrichová zůstala i včera , v den svých 90 . narozenin , věrna své tradiční zdrženlivosti .
Zatímco její jubileum bylo oslavováno především v Německu , sama filmová hvězda nebyla ve svém bydlišti v Paříži k zastižení .
Letadlo společnosti SAS se 122 cestujícími a sedmičlennou posádkou na palubě včera havarovalo krátce po startu ze stockholmského letiště Arlanda .
Více než 100 cestujících vyvázlo bez zranění , čtrnáct pasažérů však bylo zraněno , z toho sedm těžce .
Afghánští povstalci včera " oslavili " 12 . výročí sovětské invaze do Afghánistánu odpálením 92 raket na město Herát .
Čtyři lidé přitom zahynuli a 20 dalších bylo zraněno .
Dalších devět střel typu země - země dopadlo na afghánské hlavní město Kábul .
Zraněno bylo devět lidí .
VÝBUCH PO PŘÍMĚŘÍ
Střelba na soud
BELFAST -
Pouze tři minuty po konci ohlášeného " vánočního příměří " vybuchla včera na trati Belfast - Dublin bomba Irské republikánské armády .
V Belfastu ve stejnou dobu ostřeloval příslušník IRA budovu Nejvyššího soudu , která je častým cílem útoků této teroristické skupiny .
Podle údajů policie nebyl v obou případech nikdo zraněn .
Bomber korunován
Korunu našeho fotbalového krále uplynulé sezóny převzal včera v pražském hotelu Atrium z rukou šéfredaktora časopisu Stadión Milana Macha hráč FC Janov Tomáš Skuhravý ( na snímku ) .
" Že vyhraji , jsem věřil .
Když to vloni nevyšlo a já pak dal patnáct gólů v italské lize , doufal jsem , že všechny o svých kvalitách přesvědčím , " řekl populární " bomber " těsně před korunovací .
Druhý v pořadí ankety Stadiónu Fotbalista roku 1991 Ľubomír Moravčík se pro šťastnou událost v rodině zúčastnit nemohl a v záznamu telefonického rozhovoru vše vysvětlil : " 25 . prosince se mi v 18.15 hodin narodila dcera Roberta .
Celý porod jsem prožil se ženou , dokonce jsem přestřihl pupeční šňůru .
Teď se chystám na křtiny a 2 . ledna mě čeká reprezentační sraz před odletem do Egypta " .
Do stejné země se k zápasu chystá i třetí v pořadí Luboš Kubík , který se k proslýchanému návratu do pražské Slavie vyjádřil slovy : " Zatím o tom nic nevím " .
Zato Václav Němeček , vyhodnocený jako Fotbalista ligy ČSFR , odpověděl na otázku , jak dlouho bude ve Spartě , dosti nečekaně : " To nechám jako překvapení " .
Smlouvu s Letenskými má do léta 1992 , ale že by snad . . . ?
Trenérem roku byl oficiálně vyhlášen Dušan Uhrin z pražské Sparty , který v první polovině sezóny 1990 / 91 získal titul půlmistra s Chebem a posléze se stal se Spartou mistrem .
" Těžší než vyhrát podzimní ligu v Chebu byl ligový titul se Spartou .
Vždyť jsme na jaře začínali na pátém místě , měli tři body ztrátu a především v takovémhle klubu je každý trenér pod ohromným tlakem " .
Trvalým tlakům se Uhrin nevyhne ani teď - sedmibodová ztráta na Slovan v čele ligy se zdá být nezlikvidovatelná .
I když , letos na jaře ukázal , jak umí se Spartou kouzlit . . .
( šv )
Koulař zopakoval
BERN -
Mistr světa ve vrhu koulí Werner Günthör se stal sportovcem roku ve Švýcarsku .
Dva metry vysoký a 126 vážící obr tento titul získal i v letech 1986 a 1987 .
Na druhém místě skončil mistr světa ve sjezdu Heinzer a třetí skokan na lyžích Zünnd .
Mezi ženami je na prvním místě mistryně světa ve sjezdařské kombinaci Bournissenová před atletkou Prottiovou a další lyžařkou Schneiderovou .
Družstvem roku se stalo národní mužstvo fotbalistů .
Pele - mele
Pardubické vydavatelství Spektrum D představuje v životopisné publikaci s názvem Tomáš Skuhravý ( cena 18 Kčs ) Nejlepšího fotbalistu Československa roku 1991 .
Knihu si můžete objednat na dobírku na adrese : Spektrum , P . O . Box 123 , 530 02 Pardubice .
KRKONOŠE , JIZERSKÉ HORY - DOPRAVNÍ KRIZE
Těžce zkoušené hory
Ideální lyžařské podmínky , upravené sjezdovky .
Na druhé straně ucpané silnice a přeplněná parkoviště .
To je obraz našich hor v těchto dnech .
Krkonoše , ale i Jizerské hory zažívají nápor turistů .
Poněkud lepší situace je v Beskydech a Jeseníkách .
Rtuť v teploměru včera v Krkonoších klesla mírně pod nulu , vál silný vítr .
Na Labské Boudě naměřili 151 cm sněhu , ve Špindlerově mlýně 105 .
Lanovky na Pláň a Medvědín jsou v provozu , stejně tak všechny vleky .
Silnice z Vrchlabí do Špindlu byla z poloviny ucpaná .
Auta parkují podél silnice , na náměstí .
" Nepamatuji tolik lidí , ve městě snad není volné lůžko , " řekl nám starosta Špindlerova Mlýna Jiří Dunka .
" Může za to sníh .
Dopravní situace je na hranici únosnosti , přes léto jsme vybudovali nové parkoviště pro 300 aut .
To je ale málo .
Pro turisty , kteří jsou tu ubytováni , by místa byla .
Na kolapsu se podílejí zejména jednodenní návštěvníci a devadesát procent z nich jsou Němci .
Uvažuje se o uzávěrce ve Vrchlabí , to je ale věcí dopravního inspektorátu .
Myslím , že dnešek bude ještě kritický a pak si trochu oddychneme , " odhadl situaci starosta .
Za tak ideálních lyžařských podmínek jsme se museli zeptat i na ubytovací možnosti .
Např . zotavovna Arnica ve Špindlerově Mlýně : " Máme plno už od 22 . prosince .
Tento týden máme většinou hosty od nás . "
Týden pro dospělého - 1400 korun , pro dítě do deseti let - 700 korun .
Také na chatě Špindlerovce obsadili lyžaři úplně všechna lůžka .
Lyžařské vleky v nejbližším okolí Špindlerovky sice pro veřejnost nejsou , ale terén je tu vhodný pro běžkaře .
A pro srovnání ceny pokojů , 140 korun dvoulůžkový pro domácí , 380 korun pro cizince .
Zcela obsazené jsou i podnikové chaty , i ty , které - když mají volnější kapacitu - poskytují ubytování veřejnosti , jako například krkonošská Hronovka .
Ani již fungující soukromé hotely turistu s největší pravděpodobností nezachrání - například Lesní zátiší v Harrachově je obsazeno až do března , většinou zájemci ze zahraničí .
A cena ?
V " supertermínech " jako je Silvestr - 20 německých marek za osobu , jinak 12 marek , případně v přepočtu na koruny .
V Jizerských horách je 50 - 90 cm sněhu , většina lyžařských povrchů je upravená .
Některé silnice jsou neprůjezdné a parkovací kapacity jsou vyčerpány .
Silně omezen je provoz mezi Libercem a Bedřichovem .
Sněhová nadílka je letos v Beskydech štědrá : od 60 cm na Javorovém až po 113 cm na Lysé Hoře .
Přestože se na sněhu tvoří ledová kůra , je počet návštěvníků srovnatelný s loňskem .
Přístupové silnice jsou uklizeny a je na nich ujetá 15 cm vrstva sněhu s posypem .
Problémy s parkováním nejsou , ale hotely a chaty jsou plně obsazeny .
Například hotel Charbulák na Gruni má 102 lůžek obsazeno až do března .
V Jeseníkách na Pradědu je 130 cm , jasné počasí a mrazivý vítr .
Také zde jsou ubytovací kapacity obsazeny , ovšem jednodenních návštěvníků přijíždí méně než loni .
Chata Švýcárna má všech 45 lůžek zadáno až do dubna především pro lyžařské kursy .
Také na Žďársku jsou sněhové podmínky téměř ideální .
Během vánoc napadlo přes půl metru nového sněhu .
Ceny jednolůžkových pokojů v hotelech Ski a Sněžné se pohybují od 90 do 100 korun , dvoulůžkových kolem 150 korun a plná penze přijde na 100 Kčs .
( LN )
F . NEUBAUER :
Smlouva nic neřeší
BONN -
Německo - československá smlouva " v žádném případě neznamená konec sudetoněmeckého problému , jak se mnozí krajané s neoprávněným pesimismem obávají " , zdůraznil předseda Sudetoněmeckého krajanského sdružení Franz Neubauer .
V novoročním provolání adresovaném sudetským Němcům nejvyšší představitel landsmanšaftu konstatoval , že dvoustranný dokument " sice nic neřeší , avšak cestu k nezbytným řešením nezahrazuje " .
Vlastní problémy sudetských Němců - právo na vlast a na návrat - byly postaveny mimo smlouvu a zůstávají tak nedořešené , konstatoval Neubauer v provolání , jež otiskuje poslední letošní vydání týdeníku Sudetendeutsche Zeitung .
Smlouva podle jeho slov obsahuje také některé pozitivní detaily , avšak jako celek nemůže sudetské Němce přesvědčit .
Společné vysílání Čs . rozhlasu a soukromé rozhlasové a televizní společnosti R . I . O . bylo včera zahájeno na stanici Československo .
Zpočátku budou společně připravovat celostátní vysílání Zelené vlny .
Čs . rozhlas si od této kooperace slibuje oživení programu a úsporu výrobních prostředků , pro radio R . I . O . je výhodou možnost vysílat na středních vlnách .
Policejní deník
Třiadvacetiletý muž z okresu Pardubice odcizil z kanceláře vedoucí Supraphonu na Masarykově ulici v Brně tržbu ve výši 52980 korun a peněženku s 3000 korunami .
S penězi utíkal do středu města a na Radnické ulici byl zadržen občany .
Šestnáctiletý zloděj vnikl větracím oknem herny do objektu TIP klubu ve Znojmě , kde odcizil cigarety , 36660 korun , 100 DEM a 1540 ATS .
Cestou zpátky uvízl mladík ve větracím okénku , kde také byl zadržen policisty .
Osmnáctiletý mladý muž s nožem v ruce přinutil v pátek večer na zastávce na Jírově ulici v Brně řidiče MHD , aby ho odvezl do Opavy a zpět .
Bylo proti němu vzneseno obvinění pro trestný čin vydírání .
Z příruční pokladničky v kanceláři soukromé firmy VAMOS v Opavě odcizil dosud neznámý pachatel více než 200000 korun .
BRITŠTÍ METEOROLOGOVÉ OPONUJÍ NÁZORŮM EKOLOGŮ
Konec světa odložen
Konec světa se zatím odkládá , shodli se koncem minulého týdne britští meteorologové zkoumající skleníkový efekt a zvyšování teploty v zemské atmosféře .
Dvouleté vědecké bádání uzavřeli konstatováním , že průměrná teplota se během příštích 70 let zvýší pouze o 1.5 stupně Celsia , což je jen zlomek tepelného skoku , který pro polovinu příštího století předpověděli ochránci životního prostředí .
Hladina světových moří a oceánů se v příštích desetiletích zvedne jen o 55 - 60 centimetrů , a nikoliv o pět metrů , jak naznačovaly některé předpovědi .
Obyvatelé pobřežních měst tedy mohou zatím klidně spát .
Závěry britských meteorologů jsou založeny na počítačovém modelu , který simuloval vývoj světového klimatu v příštích desetiletích na základě údajů o změnách vegetace a cirkulace oceánů .
Předcházející katastrofické scénáře podceňovaly schopnost oceánů absorbovat teplo a zpomalovat poškozování způsobené nečistotami , které zachycují v atmosféře teplo , prohlašují britští vědci . . .
JEŽÍŠ Z MONTREALU V NAŠICH KINECH
Prorokův úděl
V záplavě programově kýčovitých filmů , které k nám v hojném počtu dováží z USA zejména Interama , konečně našel konkurent této společnosti - Lucernafilm , odvahu uvést více než tři roky starý snímek kanadského režiséra Denyse Arcanda JEŽÍŠ Z MONTREALU ( Jesus de Montreal ) .
A tak zase můžeme v našich kinech vidět dílo , v němž devadesát procent promítacího času nezabírají pyrotechnické efekty , výbuchy , střelba a záplavy krve , ale obyčejný život obyčejných lidí , film , ve kterém otázky morálky a svědomí působí přinejmenším stejně dramaticky jako Robocopův souboj s detroitským podsvětím .
Ježíš z Montrealu klade otázky o tom , co je skutečná víra v ideály a co jenom přetvářka , o opravdové lásce k bližnímu , o charakteru lidí , kteří jsou ochotni za každých okolností stát za svým názorem , za myšlenkou , kterou prosazují .
Arcandův film je vlastně příběhem o hrdosti .
Hlavními hrdiny je několik mladých lidí , kteří ochotnicky hrají divadlo a chtějí svým bližním sdělit v souladu s nejnovějšími vědeckými poznatky pravdu o životě a smrti Ježíše Krista .
Jejich způsob interpretace se ovšem nelíbí církevním hodnostářům , již svou nevoli dají mladým divadelníkům několikrát najevo .
Když se však i přes četná varování pod širým nebem , na hoře uprostřed Montrealu ( podobnost s Golgotou vůbec není náhodná ) znovu a znovu koná představení jakýchsi " antipašijí , " policie s použitím síly zasáhne .
Při potyčce je však zraněn režisér a představitel Krista ( Lothaire Bluteau ) , který svému zranění podlehne .
Arcandovi se podařilo vytvořit působivou myšlenkovou paralelu mezi současností a morálními hodnotami hlásanými Biblí .
Současně z onoho porovnání pramení i zevšeobecňující , nadčasové rysy příběhu : každý prorok musí vyvolat nevoli mocných , kteří se schovávají za dogma a pro něž idea už dávno přestala být ideou a stala se jen vítanou rouškou skrývající licoměrnost ;
prostředkem , jak žít na účet jiných .
Ježíš z Montrealu , film , který nutí přemýšlet , v našich kinech dlouho chyběl .
Doufejme jen , že jej Pražský filmový podnik nezařadí do některého z biografů " na okraji města " .
MARKÉTA SYNKOVÁ
Koberec k holubníku
Doznějí slavnostní projevy , vojenské fanfáry a cinkot oficiálních přípitků a státníci se opět rozjedou ve svých velkých automobilech .
Co se děje potom ?
Smlouvy jsou uloženy do ocelových skříní a domluvy se začínají pomalu , pomaloučku , jako když v zimě svítá , měnit v život .
Lidé nejdříve nakukují do sousední země , první odvážlivec udělá první obchod , cizí tovární značka se objeví na budově za hranicemi .
A je to tady !
Lidé spolu začínají mluvit : nejdříve si ukazují cesty v cizích městech , potom si pomáhají při nákupech .
Už sedí společně v hospodě .
Tu se jednoho dne rozvine pomyslný červený koberec k holubníkům a Češi sednou se svými okřídlenými šampióny do autobusu a jedou do holandského Haagu .
To bylo : 800 českých holubů vystartovalo v půl sedmé ráno , aby první z nich přistál ještě tentýž den v rodném holubníku nedaleko Loun .
Pak se vyhlašovalo , gratulovalo a oceňovalo .
Holandští holubáři - pánové Kueter a van Heijningen předávali ceny a došlo i na peníze .
Totiž - letěli profesionálové .
Lidé si cestu najdou .
Tam i domů .
Jako ti první slavní holubi .
ERVÍN MATES , Praha
V úterý bude v ČR převážně polojasno , v severovýchodních Čechách a na Moravě zpočátku oblačno a místy později již jen ojedinělé sněhové přeháňky .
Nejnižší teploty 0 až 3 st . C . , v 1000 m slabě pod nulou , severozápadní vítr v Čechách 1 až 4 m / s , na Moravě 3 až 6 m / s .
Ve středu a ve čtvrtek budou v ČR ráno místy mlhy , přes den většinou polojasno .
Ve čtvrtek na severovýchodě území až oblačno a ojediněle slabý déšť .
Nejnižší noční teploty 0 až minus 4 , při sněhové pokrývce i nižší .
Nejnižší teploty přes den ve středu 0 až 4 , ve čtvrtek 2 až 6 st . C .
Ve Slovenské republice bude v úterý polojasno , na severu a východě přes den časem oblačno , místy sněhové přeháňky , zejména na horách .
Noční teploty -3 až -7 st . C , v horských dolinách -8 až -12 st . C , nejvyšší denní -4 až 0 st . C .
Severozápadní vítr 4 až 7 m / s , na horách 10 až 15 m / s , ve vysokých horských polohách vichřice .
Teplota vzduchu ve výšce 1500 m -7 st . C .
Ve středu a ve čtvrtek bude v SR jasno až polojasno , ráno v údolích mlhy , ve čtvrtek na severu a východě časem oblačno a místy sněžení .
Noční teploty -7 až -11 st . C , v horských dolinách kolem -15 st . C , denní teploty -5 až -1 st . C , na jihozápadě 0 až 2 st . C .
JSOU CHVÍLE , KDY JE DIETER THOMA NA SVĚTĚ ÚPLNĚ SÁM
. . . a tisíckrát jsem prožil svou smrt "
Jestli mám strach ?
Spíš bych to nazval respektem , můstek je pro mě soupeř , kterého uznávám .
Vím však , že se tyhle pocity dokáží přetavit v bázeň .
A to zvláště tehdy , když si pořádně nabijete .
Já naštěstí padám jen jednou za sezónu .
Loni jsem si to vybral při tréninku v Oslu .
Byl jsem opravdu samá modřina .
Rovnou odtamtud jsme pak odjížděli na lety do Planice a já šel bez tréninku na obří můstek .
Stál jsem tam nahoře a zíral dolů do propasti .
A než jsem se spustil z nájezdu , tisíckrát jsem prožil svou smrt . . . "
Autorem tohoto téměř básnického spojení je Dieter Thoma , 22 letý ryšavý skokan z Hinterzartenu , velká německá hvězda této lyžařské disciplíny , která se mimo jiné může pyšnit titulem " leteckého " mistra světa z minulého roku a třemi skvělými výsledky na Intersportturné , které je vlastně uznávaným malým mistrovstvím světa .
Před třemi lety byl čtvrtý , předloni vyhrál a loni skončil na bronzovém stupínku .
Letos se mu ve Světovém poháru moc nedaří , když na kontě má pouhé čtyři body , které získal právě v prvním závodě Turné čtyř můstků v neděli v Oberstdorfu .
" Intersportturné je v každém případě podnik s nejvyšší sportovní úrovní , bezpochyby vyšší než má třeba světový šampionát či olympiáda , " hodnotí Dieter Thoma .
" Člověk tady musí předvést osm perfektních skoků , aby to vedlo k nějakému slušnému výsledku .
To je náročné fyzicky a po psychické stránce je to přímo brutální .
Loni jsem například skončil v prvním závodě v Oberstdorfu až třináctý a to nemělo tvrdý dopad jen ve výsledkové listině , ale i v mé hlavě .
Pořád jsem se tím zaobíral a myslel na to , že teď už si nemohu dovolit sebemenší zaváhání .
Když jsem pak byl v Ga - Pa sedmý , pochopil jsem , že prvenství už neobhájím .
A tak je to pořád dokola . "
Takový tlak může skoky učinit ještě nebezpečnějšími .
Tohle tvrzení Thoma ovšem nonšalantně odmítá : " C ' est la vie - takový je život .
" Skokan prý musí počítat s rizikem , které nese , a jeho soustředění nemůže být jen stoprocentní , ale stopadesátiprocentní .
A to z toho důvodu , že další tlak vyvíjí 30000 diváků , jež čeká na dojezdu .
" Když slyším , jak hlasatel říká mé jméno , vnímám nahoře na věži reakci diváků , " svěřuje se Dieter , " i když je mi vlastně úplně jedno , co skandují .
Ať aplaudují , nebo pískají - stejně se tak jako tak musím spustit z nájezdu .
A pak už nevím o ničem .
Prvních šedesát metrů po odrazu jsem na světě úplně sám . "
Thoma ( zatím ) patří k ortodoxním zastáncům klasického stylu a na " V " - letce kouká trošinku skrz prsty .
Nelíbí se mu hlavně , že je rozhodčí vzali na milost a srážky za styl jsou ve srovnání s minulou sezónou daleko mírnější .
Thoma to označil za ukvapenost , neboť srážky podle něj zdaleka neodpovídají tomu , kolik " véčkaři " získávají na metrech .
" S výjimkou Vettoriho jsou to lidé , kteří nikdy nic nevyhráli .
Je to neuvěřitelné , jak se dnes létá a musím vám říct , že to není nic příjemného koukat , jak tyhle nuly mizí v dálce .
Jestli ze mě nemluví závist ?
Žvásty , " reaguje podrážděně Thoma .
" To není závist , ale pocit bezmoci .
Vždyť i v jiných sportech se lidé v minulosti dokázali poučit .
V plavání také existují dva styly - prsa a kraul , v lyžování se běhá i bruslí . . .
A na můstku teď prostě nemají vyznavači klasického skoku a " véčkaři " stejné šance . "
Jste tedy pro rozdělení ?
" Ano .
Protože lidi nebude dlouho bavit číst na prvních místech výsledkových tabulí neznámá jména jako Rathmayer či Nieminen .
Diváci chodí na Kuttina , Ploce , Weissfloga a možná také na Thomu . "
JAN TOBIÁŠ , Oberstdorf
Lyžování
Rusko .
Šachy
Kasparov - Karpov nerozhodně - na turnaji v Reggio Emilio .
Ve 106 , vzájemné partii se oba soupeři rozešli remízou již po 61 .
Odbíjená
Lední hokej
ad Spenglerův pohár
ad PMEZ
Pro nás , přírodovědce , však laviny hrozbou nejsou .
Padají - li už po tisíciletí na svých tradičních drahách , jsou zárukou přirozeného vývoje v těch nejcennějších místech pohoří , v ledovcových karech .
Bez lavin by tu vyrostl les a bylo by po půvabu a rozmanitosti krkonošských botanických zahrádek .
Přílišná sněhová nadílka se může ve zbytcích smrkových monokultur nepříznivě projevit v jediném - ve výskytu polomů , neboť imisemi oslabené stromy nemají schopnost unést těžké sněhové čepice .
Ale ani to naštěstí letos není častý jev , a tak můžeme po letech opět spolu s četnými návštěvníky vychutnat krásy horské zimy .
( črk )
Židovský majetek budou restituentům vracet i obce
Praha ( če , haš ) -
Sněmovna včera schválila zákon umožňující navrátit fyzickým židovským osobám majetek , o který přišly v době nacistické okupace .
Pro zákon hlasovalo 145 poslanců , tři byli proti , 21 se jich hlasování zdrželo a tři ho ignorovali .
Poslanecký , tzv . Dobalův návrh normy však doznal některých změn .
Parlament při jejich zapracování přihlížel k vládnímu stanovisku k předloze .
Podle přijaté verze , jak navrhl poslanec L . Novák ml . ( ODS ) , bude navracen majetek pouze těm osobám , které o něj přišly z důvodů rasové perzekuce a jejichž nároky nebyly vzhledem k poválečnému nástupu komunistů k moci vyřízeny .
Poslanec Dobal požadoval , aby toto právo měly i osoby perzekvované z důvodů národnostních a politických .
Oproti vládní představě se však podařilo poslancům prosadit , aby osobami povinnými vydat majetek byl nejen stát , ale i obce .
Nemusí však být vrácen , pokud byl po 1 . říjnu 1991 privatizován či byl na něj schválen privatizační projekt nebo vydáno rozhodnutí o privatizaci .
V tom případě má oprávněná osoba právo na finanční náhradu .
Pokračování na poslední straně
Nároky na majetek mohou občané uplatnit do šesti měsíců od 1 . července letošního roku , kdy zákon vstoupí v platnost .
O finanční náhradu mohou žádat do jednoho roku .
Do půl roku jsou stát i obce povinny nároky uspokojit .
Poslanci odmítli přijmout k zákonu doprovodné usnesení , které navrhl J . Vyvadil ( ČSSD ) .
V něm měla sněmovna mj . konstatovat , že si je vědoma zcela výjimečného charakteru křivd spáchaných v letech nesvobody 1938 až 1945 a proto zákon přijímá .
Současně s novelou zákona o mimosoudních rehabilitacích požadoval Dobal novelizaci zákona o půdě , která by umožnila navracet oprávněným osobám i tzv . ležící pozůstalosti .
Sněmovna vyhověla požadavku vlády a tuto novelizaci odmítla .
Předkladatel Viktor Dobal ( ODA ) začal ještě včera sbírat podpisy pod podání k Ústavnímu soudu , aby zrušil omezení oprávněných osob pouze na osoby perzekvované z rasových důvodů .
" Nemohu pokládat přijaté řešení za spravedlivé " , řekl pro LN .
Nový přechod do Rakouska
Přední Výtoň ( dan ) -
Na jihočeské hranici s Rakouskem v Přední Výtoni v blízkosti Lipna bude otevřen v pořadí již sedmý přechod pro motoristy .
Dosud jej mohli užívat pouze pěší turisté , cyklisté a motocyklisté .
Rakušané , kteří měli původně v úmyslu zabývat se dostavbou odpovídající komunikace až v pozdější době , se přizpůsobili české straně .
Tam je již silnice téměř dokončena , proto přistoupili na návrh zprovoznit přechod pro motoristy od 1 . července .
Oběťmi nehody byli i cizinci
Praha -
Německý manželský pár s dítětem a polská žena byli mezi účastníky hromadné dálniční nehody z 11 . dubna .
Všichni čtyři cestovali jedním vozem .
Německá rodina byla při havárii těžce zraněna .
Pětiletá holčička o několik dní později vážnému zranění hlavy podlehla .
Její rodiče se podle mluvčího středočeské policie Jana Kutláka již vrátili domů .
Po ošetření odcestovala do Polska i jejich spolucestující .
Vyšetřovatel 26 . dubna vyslechl pracovníka údržby dálnic , stíhaného pro trestný čin obecného ohrožení .
Je obviněn z nedostatečného zajištění sjízdnosti dálnice .
Podle čtvrtečního prohlášení představitele Ředitelství dálnic neporušil obviněný pracovník žádnou pracovní povinnost ani závazný předpis .
Nehodu prý způsobili řidiči .
Benzina , a . s . současné ceny pohonných hmot od 1 . května měnit nebude .
SD proti přijímacím zkouškám
Praha ( kva ) -
Jednou z otázek , které chtějí Svobodní demokraté ( SD ) položit novému ministrovi školství , je tato : Ústava zaručuje rovný přístup ke vzdělání .
" Co navrhujete , aby studenti byli přijímáni bez ponižujících a pedagogicky pochybných přijímacích zkoušek ? "
Podle názoru SD by bylo vhodné koncipovat první ročníky vysokých škol jako síta , jimiž by prošli jen skutečně schopní .
Svobodní demokraté nejsou proti tomu , aby se studenti a jejich rodiny podíleli na nákladech na vzdělávání , domnívají se však , že je třeba zvažovat míru .
Akceptovali by školné i na středních školách , ovšem s tím , že by bylo třeba přihlížet k finanční situaci jednotlivých rodin , eventuálně i k prospěchu studentů .
Kongres USA pro zrušení embarga na dovoz zbraní do Bosny
Washington / Sarajevo -
Obě sněmovny amerického Kongresu schválily rezoluci vyzývající ke zrušení zbrojního embarga vůči Bosně , aby tak Muslimové získali možnost se sami bránit proti Srbům .
Rezoluce vybízí americkou vládu , aby zrušila jednostranně zbrojní embargo uvalené na Bosnu , ale nenutí ji , aby dodávala bosenským Muslimům zbraně .
Návrh bude předán prezidentu Billu Clintonovi k podpisu .
Armáda bosenských Srbů nerespektuje dvacetikilometrovou zónu , kterou NATO vyhradilo kolem Sarajeva a východobosenské enklávy Goražde .
Nerespektuje ani tříkilometrové pásmo kolem Goražde , kde se stále ještě vyskytují srbští ozbrojenci .
" V dvacetikilometrové zóně kolem Sarajeva bylo odhaleno několik těžkých zbraní , nejméně deset , " prohlásil mluvčí UNPROFOR v Bosně Eric Chaperon .
Podle Chaperona není ani jedna ze dvou zón kolem Goražde plně respektována tak , jak to stanovilo ultimátum NATO .
V dvacetikilometrovém pásmu kolem Goražde byla ve čtvrtek lokalizována tři srbská děla .
Město Goražde ve východní Bosně se stalo " skutečným ghettem " , kde je třeba v létě očekávat vážné zdravotní problémy vzhledem k tomu , že jediná čistička vody byla zničena .
Uvedl to pracovník Dětského fondu OSN ( UNICEF ) Ryan Grist .
Podle jeho slov zbyly ve městě jen dva zdroje pitné vody , kde lidé musejí stát dlouho ve frontě .
Izrael a OOP podepsaly dohodu o ekonomických vztazích
Jeruzalém / Paříž -
Izraelský ministr financí Avraham Šohat a vedoucí hospodářského oddělení OOP Ahmad Kuráí včera v Paříži podepsali dohodu , která vytváří základ pro ekonomické vztahy mezi Izraelem a budoucí palestinskou autonomií v Gaze a Jerichu .
Po více než pěti měsících složitých jednání se tak Izraelcům a Palestincům podařilo dohodnout se na podobě budoucích vztahů v oblasti turistiky , průmyslu , zemědělství , energetiky , pojišťovnictví , bankovnictví , celních poplatků a v dalších odvětvích .
Podpisu v budově Ministerstva zahraničí byl přítomen ministr Alain Juppé .
Oba představitelé vyzvali mezinárodní společenství , aby poskytlo Palestincům při budování samosprávného útvaru urychlenou hospodářskou pomoc .
Šohat označil nadcházející nové hospodářské podmínky v Gaze a Jerichu za vhodné pro zahraniční investice .
" Vyzývám zahraniční dárce a Světovou banku , aby konečně začali financovat běžné výdaje palestinské správy , která musí budovat nové hospodářství , " uvedl Kuráí na společné tiskové konferenci .
Ujistil , že OOP bude usilovat o liberální ekonomiku .
Definitivní status obsazených území začne být v praxi uplatňován už po třech , a ne po pěti letech trvání palestinské autonomie v pásmu Gazy a na západním břehu Jordánu .
Oznámil to včera izraelský ministr zahraničí Šimon Peres .
" Rozhodli jsme se ( při jednáních s OOP v Káhiře ) poskytnout Palestincům cestovní dokument , který je zároveň pasem a propustkou a který platí tři roky , tedy do doby , kdy bude stanoven definitivní status území , " řekl Peres v rozhovoru pro izraelský vojenský rozhlas .
Americký ministr zahraničí Warren Christopher přiletěl v noci na včerejšek do Izraele .
Sešel se s izraelským premiérem Jicchakem Rabinem a jednal s ním o problematických rozhovorech Izraele se Sýrií , které uvízly na mrtvém bodě .
Podle pozorovatelů byl hlavním bodem jednání návrh Izraele na stažení z Golanských výšin .
Alain Minc osobně
Francouzský myslitel Alain Minc , autor knihy Nový středověk , představí své kontroverzní teze o povaze světa po zhroucení komunismu osobně v Praze .
" Postkomunismus nelze redukovat ani na vítězství tržního hospodářství , ani na odvetu národů , ani na hypotetické americké impérium .
Právě neschopnost objevit princip , na němž má spočívat postkomunistický svět , nás zavádí do nového středověku , " tvrdí Minc .
Jeho přednáška ve Francouzském institutu začne v pondělí v 18 hodin .
( pal )
Klára Kudílková odjíždí studovat do USA
Ostrava -
SITUACE : Oblast vysokého tlaku vzduchu nad střední Evropou bude slábnout .
V noci na neděli ovlivní počasí u nás studená fronta .
Slabý , proměnlivý , později západní vítr 3 až 6 m / s .
V neděli bude většinou proměnlivá oblačnost , místy s přeháňkami , které budou na horách přecházet ve sněhové .
Noční teploty 9 až 5 st . C , nejvyšší denní teploty 12 až 16 st . C .
V pondělí bude většinou polojasno , ojediněle přeháňky , noční teploty plus 3 až minus 1 st . C , nejvyšší denní teploty 12 až 16 st . C .
V neděli vychází Slunce v 5.37 a zapadá v 20.18 , Měsíc vychází v 1.20 a zapadá v 10.48 .
Rekordní teploty 30 . dubna : nejvyšší teplota 27.3 st . C v roce 1800 , nejnižší minus 1.9 st . C v roce 1782 .
Dlouhodobý teplotní normál je 11.6 st . C .
Nad územím České republiky bylo naměřeno celkové množství ozonu 337 Dobsonových jednotek , což je 14 procent pod dlouhodobým průměrem .
Rozptylové podmínky pro znečišťující látky v ovzduší budou ráno a dopoledne zhoršené , přes den postupně dobré .
( ČHMÚ ) Erupční aktivita Slunce je velmi slabá , geomagnetické pole Země klidné .
( UPIC )
Praha ( hop ) -
Trestní stíhání bývalého viceprezidenta Banky Bohemia a podplukovníka StB Jiřího Čadka zatím nebylo zahájeno , protože případ stále prošetřuje kriminální policie .
LN to řekl náměstek ředitele Úřadu vyšetřování ČR L . Vychytil .
Na J . Čadka podala trestní oznámení dozorčí rada Banky Bohemie za to , že podepsal dokumenty Bank Guarantee a Prime Bank Guarantee v hodnotě 1.2 miliardy dolarů .
Tím banka vydala garance převyšující její úvěrové zdroje .
Podle našich informací nebylo po J . Čadkovi vyhlášeno celostátní pátrání .
Objevily se i spekulace , že J . Čadek se nachází v zahraničí .
Víkend na MS
SOBOTA -
SKUPINA A : Bolzano - 16 hod . : Německo - Rusko , 20 : Kanada - Velká Británie .
Slepá ulička v poslední chvíli
V Káhiře má dnes být podepsána izraelsko - palestinská dohoda
Konec podtitulku
Jeruzalém / Káhira -
Všichni účastníci dnešního slavnostního podpisu konečné dohody o palestinské autonomii v Gaze a Jerichu jsou již od včerejška v Káhiře .
Izraelský premiér Jicchak Rabin a ministr zahraničí Šimon Peres přijeli takřka současně s americkým ministrem zahraničí Warrenem Christopherem , který v posledních dnech prováděl kyvadlovou diplomacii a osobně se zasadil o dovedení izraelsko - palestinského dialogu do uzavření dohody .
Jeho ruský partner Andrej Kozyrev , jenž se rovněž zúčastní podpisu , přiletěl o něco dříve .
Půjde - li vše podle plánu , podepíší Rabin a Arafat dokument dnes v 10 hodin SELČ .
Neschopnost dohodnout se na něm způsobila mnohaměsíční skluz v realizaci omezené autonomie na části obsazených území .
Izraelci slíbili , že do pěti dnů od podpisu začnou stahovat své vojáky , fakticky však již učinili mnoho kroků k jejich odchodu .
Od čtvrtka by měli začít v Gaze a Jerichu působit palestinští policisté , kteří mají převzít odpovědnost za vnitřní bezpečnost .
Včera zabředly rozhovory údajně do slepé uličky
Potvrdily to palestinské zdroje .
Vysoký činitel , který si nepřál být jmenován , obvinil Izrael , že " se snaží přimět Palestince k ústupkům na poslední chvíli " .
Hlavní izraelský vyjednávač generál Šahak však prohlásil , že nejde o " skutečnou krizi " .
Podle jeho názoru vyřeší všechny otázky odpolední schůzka premiéra Rabina a šéfa OOP Arafata .
Do uzávěrky tohoto vydání nebyl výsledek schůzky znám .
Úřad pro dokumentaci a vyšetřování činnosti StB žádá každého , kdo ví o případu odebrání dítěte zatčeným rodičům a jeho předání k nucené adopci , aby to oznámil včetně dostupných podrobností na adresu : MV ČR , poštovní schránka č . 21 / ÚDV , 170 34 Praha 7
Reprezentační prostory Pražského hradu si veřejnost bude moci v rámci Dne otevřených dveří prohlédnout v sobotu 21 . května .
Vstupné bude volné .
O službu v elitní brigádě rychlého nasazení projevilo do 2 . května zájem 967 uchazečů .
Brigáda by měla fungovat ve stavu 3000 mužů a další náborové kolo by mělo být zahájeno v říjnu .
Srbové včera navrhli v koridoru u Brčka příměří a požádali , aby do této oblasti nebyla vysílána vojska .
Koridor , který je u Brčka široký pouhých pět kilometrů , má pro Srby životní význam , protože jim umožňuje spojení mezi jimi okupovanými územími v Bosně a Chorvatsku s vlastním Srbskem .
Včera též vyslovili souhlas s tím , aby kolem Brčka byli rozmístěni vojenští pozorovatelé OSN .
Za přípravu nového zákona o rodině zatím oficiálně nikdo nezodpovídá
Praha ( ika ) -
Nový zákon o rodině stále ještě oficiálně nikdo nepřipravuje .
Asi od roku 1991 se scházejí podněty k novele třicet let starého zákona , který dnes už v mnoha směrech naprosto nevyhovuje .
Neoficiálně na návrhu nového právního předpisu nebo alespoň novele dosavadního pracují občanské iniciativy a sdružení nebo i skupiny uvnitř politických stran .
Nový zákon o rodině by se měl zabývat například právy dítěte a jejich souladem s mezinárodní úmluvou , otázkou alimentů a jejich valorizací .
Je také nutné zpřesnit proceduru kolem opatrovnictví , pěstounské péče , osvojení .
Parlamentní výbor pro sociální politiku a zdravotnictví usiluje o to , aby nový zákon o rodině byl hotov už letos .
Zatím však žádné ministerstvo nepřijalo garanci jeho přípravy .
Proč tak neučinilo ministerstvo práce a sociálních věcí , jsme se zeptali ministra Jindřicha Vodičky .
" Výzkumný ústav práce a sociálních věcí zorganizoval schůzku odborníků a ti se shodli na tom , že ministerstvo práce a sociálních věcí by nemělo být garantem tohoto zákona .
Oblast , kterou by měla tato právní norma pokrývat , zasahuje do našich agend zhruba dvaceti procenty .
Zbytek připadá na resort spravedlnosti , školství , na legislativu . "
Ministr Vodička sdělil , že požádal dopisem místopředsedu vlády Jana Kalvodu a ministra spravedlnosti Jiřího Nováka o schůzku , na které se dohodnou o dalším postupu .
Rakousko zvažuje zrušení neutrality
Vídeň -
Rakouský ministr zahraničí Alois Mock změnil svůj dosavadní postoj k případnému ukončení neutrality země .
Diskusi o neutralitě vyvolal sám Mock , když v sobotu na sjezdu Zelených prohlásil , že v případě přistoupení Rakouska k Západoevropské unii ( ZEU - vojenský svazek EU ) a s tím spojeným ukončením neutrality by bylo zapotřebí nové všelidové referendum .
Ve včerejším vydání listu Die Presse ministr svůj původní výrok opravil : " Kdyby neutralita jednou skutečně měla být odstraněna , je to věc parlamentu , a nikoli referenda . "
Z právního hlediska je třeba vypsání referenda jen pro změnu některého z " nosných ústavních zákonů " a takovým neutralita není .
V JAR sečtena polovina hlasů
Johannesburg -
Po čtyřech dnech sčítacího maratónu byla v Jihoafrické republice do včerejška zpracována polovina z předpokládaných 23 milionů hlasovacích lístků .
Údaje zveřejněné Nezávislou volební komisí ukazují , že Africký národní kongres Nelsona Mandely vede s 62.2 procenta hlasů před Národní stranou Frederika de Klerka , která zatím získala 23 procenta hlasů .
Na třetím místě je převážně zulská Strana svobody Inkatha Mangosuthu Butheleziho se 7.5 procenta a na čtvrtém bělošská strana Svobodná fronta s 2.9 procenta hlasů .
Národní strana získala jasnou převahu v Západním Kapsku , které se tak stalo mocenskou základnou strany .
Na základě dvou třetin sečtených hlasů získala v Západním Kapsku de Klerkova strana ve volbách do místního parlamentu zhruba 55 procent hlasů , zatímco Africký národní kongres jen 30 procent .
V pátek by se měl v Kapském Městě sejít první parlament vzešlý z voleb .
Jeho úkolem bude zvolit prvního černošského prezidenta , představitele většiny obyvatelstva , jímž se stane předseda Afrického národního kongresu Nelson Mandela .
Vedle hlavy státu mají být zvoleni dva viceprezidenti a předseda Národního shromáždění .
Všichni čtyři složí před parlamentem přísahu .
Nově zvolený prezident se ujme úřadu teprve poté , co ho formálně jmenuje soudce Michael Corbett ;
to se stane v Pretorii 10 . května , upřesnila agentura AFP .
V Pretorii se včera sešel budoucí prezident země Nelson Mandela s dosavadním prezidentem Frederikem de Klerkem , aby spolu projednali složení nové vlády .
Vůdce černošské zulské Strany svobody Inkatha Mangosuthu Buthelezi včera řekl , že vítězství ANC ve volbách nemusí být přijatelné pro všechny a může vyvolat potíže .
V rozhovoru s novináři prohlásil , že volební vítězství poskytne ANC velkou moc , což je podle něho v " centralistickém systému nebezpečné , protože neexistuje způsob , jak přimět lidi , aby to přijali . "
Regionální politiku lze dělat i bez dotací
Konec podtitulku
V poslední době se stále zřetelněji ukazuje , že některé oblasti České republiky mají větší ekonomické problémy než jiné .
Je to dáno mnoha faktory - geografickou polohou , převahou neefektivního průmyslu apod .
O tom , jakým způsobem se touto skutečností zabývá ministerstvo hospodářství , jsme hovořili s náměstkem ministra Dyby Stanislavem Žaludem ( ODS ) .
Marek Stoniš Na ministerstvu hospodářství máte na starosti tzv . rozvoj regionálních aktivit v České republice .
Jakým způsobem se tyto aktivity dají naplnit aniž by docházelo k velkému čerpání prostředků ze státního rozpočtu ?
" Nejlepším způsobem , jak realizovat regionální politiku , je podporovat jednotlivé regionální projekty .
Nejde o to , něco v Praze vymýšlet - samy regiony musí rozhodnout o rychlosti a kvalitě realizace jednotlivých akcí .
Existuje celá řada systémů podpor - podpora aktivit , nápadů , programů nebo spojování určitých souvislostí .
Mnohdy slýchám otázku , jak můžeme dělat regionální politiku , když na to nemáme ve státním rozpočtu prostředky .
Realizovat regionální politiku lze i tak , že ji dokážete dělat i z prostředků jiných .
Na to , co chci iniciovat , vlastní prostředky nepotřebuji .
Hodnota jednotlivých projektů , které se v jednotlivých oblastech začínají realizovat , je v tom , že mají souvislosti .
V tom případě je vynakládání prostředků efektivní " .
Můžete být konkrétní ?
" Především naše ministerstvo zřídilo Českomoravskou rozvojovou a záruční banku , která peníze podnikatelům přímo nedává , ale poskytuje záruky na jednotlivé projekty .
Dále nabízíme širokou paletu programů , podporovaných z domácích nebo zahraničních zdrojů .
Do toho se samozřejmě zapojují také finance , které plynou z programu PHARE , Overtura , Ecos a HGP .
Považuji za úspěch , že PHARE se změnilo a nebude už znamenat pouze technickou pomoc jako dosud .
Konečně poprvé vstupuje do hry masivním využitím svých zdrojů pro jednotlivé investice .
To nám dosud chybělo .
Regionům nejvíce pomůže to , když v nich bude existovat dostatečná technická infrastruktura - komunikace , energetické sítě apod .
Jestliže bude fungovat , budou v regionech také působit podnikatelé .
Ovšem potenciální podnikatel mnohdy zjišťuje , že když chce začít s podnikáním a zaměstnávat lidi , musí nejdříve postavit například čistírnu odpadních vod a to jej finančně zruinuje ještě dříve , než svůj podnik otevře .
To pro nás zatím mnohde znamená nepřekonatelný handicap " .
Některé politické strany v poslední době upozorňují na to , že Česká republika se začíná rozdělovat na bohaté Čechy a chudou Moravu .
Mají pravdu ?
" Všude ve světě platí , že šance jednotlivých regionů nejsou stejné .
To je dáno geograficky , fyzikálními podmínkami , podnebím atd .
V tomto smyslu to nejsou nijak nové teze .
Jedním z úkolů regionální politiky je vyrovnávat tyto velké rozdíly .
Ovšem ne tím , že by se do jednotlivých oblastí vkládaly velké prostředky , které by v nich mizely jako v černé díře .
Snažíme se vyrovnávat šance regionů , ale nikoliv plošným použitím dotací .
Jsou tedy některé oblasti na Moravě skutečně chudší než v Čechách ?
" Myslím si , že se stále jedná o jakousi nevyléčenou ukřivděnost , která není vždycky objektivní .
Myslím si , že Morava má na to , aby byla ekonomicky stejně úspěšná jako Čechy .
Spíše očekávám , že by mohla být sebevědomější a vyvíjet větší aktivity .
Mnohdy připomínám investorům , že v České republice jsou z pohledu podnikatelského ještě jiná atraktivní města než jen Praha .
Například Ostrava : Myslím si , že není jenom černá , ale v mnoha ohledech podnikatelsky zajímavá a má mnoho šancí i co se týče oblasti cestovního ruchu " .
Ovšem v některých regionech - například v okresech Znojmo , Bruntál nebo Nový Jičín - je stále poměrně vysoká nezaměstnanost .
Myslíte si , že i ty mají stejnou šanci být ekonomicky úspěšní ?
" Těmto regionům je věnována mimořádná pozornost .
Protože dlouhodobě a trvale je v nich vykazováno vyšší procento nezaměstnanosti než jinde , stát do těchto oblastí vložil určité prostředky .
Nyní jde jen o to , aby byly správně využity .
Je důležité , aby okresní úřady ve spolupráci s úřady práce vybraly ty nejvhodnější kroky .
Můžeme polemizovat , jestli na to mají dost prostředků , nebo ne .
Ale jsou to prostředky , které stát okamžitě uvolnit mohl " .
Nicméně je tato regionální nezaměstnanost z vašeho pohledu dramatická , nebo ne ?
" Není .
S ministerstvem práce a sociálních věcí jsme vypracovali společný materiál , ve kterém jsme se nezaměstnaností v těchto regionech podrobně zabývali .
Minulý týden jsme měli zásadní jednání o přerozdělování dalších prostředků a nezaměstnanost v těchto oblastech mezitím v tichosti nepatrně poklesla .
Tím chci říci , že čísla jsou velmi pohyblivá a nijak dramatická .
Už jenom vstupem jistého množství prostředků , které by určitým způsobem vyřešily dopravní nedostupnost některých míst , se situace okamžitě zlepšuje " .
Vaše jméno se objevuje v souvislosti s privatizací bývalého vojenského prostoru Mladá - Ralsko .
Ještě stále občas tiskem proběhnou polemiky , zda je rozhodnutí o využití tohoto území správné .
Myslíte si , že spor o tento vojenský prostor je definitivně ukončen ?
" Privatizace je definitivně rozhodnuta vládním usnesením .
Je pravda , že v tisku se stále někdo snaží vyvolat dojem , že privatizovat by se dalo ještě i jiným způsobem .
Možná prostě zapomněl na to , že už rozhodnuto bylo .
Ale to jsou věci , které známe .
To bývá u všech velkých investičních rozhodnutí - například u stavby dálnice .
Dlouze se o nich polemizuje , pak se rozhodne , šest let se po té dálnici jezdí a ještě pořád se vedou spory o tom , že by mohla vést jinudy .
S vojenským prostorem Ralsko - Mladá mi to připadá podobné " .
Co konkrétně se na tomto území bude v nejbližší době dít ?
" Vzhledem k tomu , že příprava vlastního privatizačního procesu si v souladu s daným postupem vyžaduje určité časové období , vyslovila vláda na návrh našeho ministerstva ze 17.11 . 1993 souhlas s výjimkou z usnesení č . 404 \ 1993 k převodu majetku pro města Benátky nad Jizerou , Stráž pod Ralskem , obce Všejany a Mukařov .
Obdobný návrh v rozsahu nezbytném pro zabezpečení běžného fungování obce je zpracován pro obec Ralsko .
Vlastní postup převodu majetku v prostorech Ralsko a Mladá je realizován na základě harmonogramu úkonů , který schválila vláda 22 . prosince loňského roku .
Přípravu vlastní privatizace zajišťuje rozpočtová organizace Privum , jejímž zřizovatelem je ministerstvo hospodářství .
První návrh části majetku z prostoru Mladá již byl zpracován a předán k veřejnému vyhlášení .
Součástí privatizace v uvedených prostorech je i majetek státního podniku Vojenské lesy a statky Praha , jehož převážná část již byla zveřejněna 8 . dubna .
Nezbytnou podmínkou revitalizace území bývalých vojenských prostorů je i zpracování příslušné územně plánovací dokumentace .
Území Dobrá Voda bylo řešeno v rámci územního regionu Šumava .
Územní plány pro Ralsko a Mladou jsou zpracovány a projednány , nyní probíhá příprava jejich schválení " .
foto Zdeněk Merta
Ke každým dveřím hrábě
V dávných dobách svého dětství jsem slýchával jednu poučnou pohádku i pro dnešek .
Byla o českém Vaškovi nebo Honzovi , který se chtěl stát pánem a pochopil , že se k tomu musí něco naučit .
Začal s latinou - od poslechu .
Pochytil čtyři věty pronesené dobře oblečenými , tedy jistě učenými lidmi , a ty si zapamatoval .
Vrátil se do rodné vísky a kde se dalo i nedalo , uplatňoval nabytou vědu .
Jeho latina hlaholila vsí od rána do noci .
Jednou jeho máma ale zapomněla hrábě hrabištěm vzhůru u dveří .
Synek vyšel z chalupy , šlápl na hrábě a mocně ho břinkly do hlavy .
A vida , Vašek česky nezapomněl , hromové " krucifix , kdo sem takhle pitomě ty zatracený hrábě postavil " se rozlehlo po celé vesnici .
Když se tak dívám na obrazovku , poslouchám rozhlas nebo čtu noviny a vidím , jak se vyjadřují naši politici , novináři i jiní , jak se usilovně snaží jevit se co vzdělanci nejsvětovějšího formátu důsledným používáním cizích slov všude , kde lze použít slovo české , nemohu nevzpomenout na ty hrábě .
Kdyby měl za dveřmi hrábě třeba pan místopředseda Lux , snad by ho rána hrabištěm upamatovala , že namísto slova nonprofitní , jemuž na vesnici i ve městě málokdo rozumí , je vhodnější použít méně krkolomné slovo neziskový , kterému rozumí každý .
Napíše - li pan Klaus v novinách ( pro všechny lidi , nikoli pro bankéře ) , že jej namíchává rigidita naší bankovní soustavy , musím se , ač jsem ve své rodině považován za sečtělého člověka , jít podívat do slovníku , abych zvěděl , že naše bankovní soustava je v oboru úrokování , půjčování peněz a vztahu k podnikatelům velmi nepružná .
Kdekdo dosahuje konsenzu , ač by stejně a srozumitelně mohl dospět ke shodě , k souhlasu .
Kterýkoli pan ministr může říci bez nebezpečí , že bude považován toliko za absolventa základní školy , místo toho , že cosi je konstitutivní , česky , že jde o podstatný nebo základní čin .
Kdyby pan ministr Dlouhý nás informoval , že je v něčem rozpor , určitě bychom ho nepokládali za nevzdělance .
On se však i tomuto nepravděpodobnému nebezpečí raději vyhne a poučí nás , že je to kontradiktivní .
Určitě nás všechny náramně mrzí , že transformace ( přeměna ) naší ekonomiky spadla do období recese na Západě .
Nemylte se , v tomto případě nejde o to , že by se na Západě rozmohlo študácké výstřední žertování , nýbrž o zpomalení hospodářského růstu a o ekonomické potíže .
Ovšem říci recese , když prostý lid neví přesně , co to znamená , přece jenom může výrazněji ukázat , jaké to mají ti nahoře těžké .
Uznale pokýváme hlavou , že je těžké cosi shora prosadit , když flexibilita různých nižších úřadů je malá a někteří rozumíme , že ty úřady jsou nepružné , pomalé , nechápající .
Také se mi líbilo , že jde o nějakou forenzní záležitost - ale to jsem se nemusel jít podívat do slovníku , to jsem věděl , že jde o záležitost soudní .
Dalo by se pokračovat , jak by řekl vzdělanec , ad infinitum , což je do nekonečna .
Už se o této záležitosti hodně napsalo - a nic .
Doporučuji tedy nakoupit dostatečný počet hrábí a rozestavět je u dveří kanceláří kolíky dolů , hrabištěm nahoru .
Věřím , že to pomůže .
Dobroslav Srnec , Borovany Doporučuji honorář , Robert
Ministerské granty uděleny
Nejvíce peněz jde na Reynka a Teiga
Literární rada ministerstva kultury vedená Ivanem Klímou rozdělila tento týden první granty z programu Literatura a autoři České republiky .
V prvním čtvrtletí bylo ze státního rozpočtu na podporu náročných vydavatelských projektů uvolněno 575 tisíc korun .
Nakladatelé podali 37 žádostí znějících celkem na 5 milionů .
( Grantový program , vypisovaný jako letošní novinka naší kulturní politiky , má na celý rok 2.5 milionu , které budou rozděleny ve čtyřech kolech . )
Státní příspěvek tentokrát získalo 12 knih z 9 nakladatelství .
Nejvyšší grant ( 130 tisíc ) jde na kritické vydání básnického díla Bohuslava Reynka , které pro zlínské nakladatelství Archa připravuje editorka Milada Chlíbcová .
Stejné nakladatelství uspělo také s knihami Antonína Bajaji a Zdeňka Rotrekla .
" Proč subvencovat silný podnik , když malé nakladatelství potřebuje pomoc spíš , " komentovala tuto volbu tajemnice rady Jana Jílková .
" Proto máme jako jedno z kritérií to , zda má nakladatel v dosahu i jiné zdroje . "
Druhá nejvyšší suma ( 100 tisíc ) pomůže na světlo světa třetímu svazku Spisů Karla Teiga , jehož se nakonec ujalo další malé nakladatelství , pražská Aurora .
Editorem Teiga je Jiří Brabec - jinak člen rady ( podobně jako Zdeněk Rotrekl nebo třeba Vladimír Pistorius , šéfredaktor Mladé fronty , která získala dva granty ) .
" Pokud rada posuzovala projekt , s nímž byl někdo z jejích členů svázán , z hlasování byl samozřejmě podle statutu vyloučen , " uvedla Jílková .
" Okruh renomovaných osobností , z nichž by se rada asi skládat měla , je prostě omezen . . . "
Některé z vybraných publikací vyjdou v blízké budoucnosti :
nejprve zřejmě Teige , koncem června by se měly stát událostí memoáry básníka , který toho viděl a zažil skutečně hodně : Ivana Jelínka ( TORST , grant 47 tisíc ) .
Vzhledem k trvalé oblibě autorů české dekadence vzbudí pozornost jistě i vzpomínky Jiřího Karáska ze Lvovic ( Thyrsus , grant 50 tisíc ) .
( pal )
Hokej
Zámořská NHL -
Temesvariová -
Druhé kolo :
Navrátilová -
Rozptylové podmínky pro znečišťující látky v ovzduší budou ráno přechodně zhoršené , přes den dobré .
( ČHMÚ )
Přes stovku zbraní současné české i zahraniční výroby si můžete prohlédnout zároveň se stálou expozicí na výstavě v pražském muzeu policie .
Expozice krátkých a dlouhých střelných zbraní ( loveckých i sportovních ) , nožů , vybavení střelnic a střeliva potrvá ode dneška do 25 . května .
( sim )
Dnes v listě Neobyčejně obyčejné příběhy - portrét režiséra Karla Kachyni
Národní 9
strana III
Třináct míst pro Štěchovický poklad
Praha -
Ještě v květnu by chtěl Helmut Gaensel začít hledat štěchovický poklad .
Vše podle něj závisí na tom , kdy mu štěchovický stavební úřad vydá povolení , umožňující vyhloubit jámy hlubší než dva metry .
Všechny práce se podle Gaensela uskuteční v úzkém kontaktu s hradišťským obecním úřadem , štěchovickým stavebním úřadem a českou policií .
H . Gaensel , který prý nedávno získal české občanství , hodlá postupně pracovat na třinácti místech .
Ta budou oplocena a civilním osobám nepřístupná .
Práce bude vykonávat firma " Průzkum Příbram " a zaznamenávat je má DVTV - Nezávislá televizní společnost .
Hledač Gaensel usiloval o vyzvednutí pokladu již v šedesátých letech .
Snahu obnovil po roce 1989 .
Netvrdím , že Berlusconi a Bossi jsou fašisté , ale Finiho fašisté mají čtrnáct procent .
Ani tak není italský fašismus srovnatelný s německým nacismem .
Představitel francouzské židovské obce Jean Kahn vyzval k bojkotu Itálie , budou - li fašisté ve vládě .
Souhlasím .
Evropa by měla na fašismus reagovat , je to krok směrem k nacismu .
Mluví se o jakési fašistické internacionále .
Existuje .
Jsou blízké kontakty a rozsáhlá kooperace mezi Le Penem , Heiderem , Žirinovským , Schönhuberem .
Má se Německo obávat , že by dorostla nebezpečných rozměrů ?
Obyvatelstvo v Německu srovnávat s populací let třicátých .
V tehdejším Německu nebyli demokraté .
Dnes , dvě generace po válce , tu jsou zakotveny demokratické instituce .
Sledujete vývoj restitucí židovského majetku v ČR ?
Ano , ale zdá se , že nyní je tento problém , alespoň pro Židy , vyřešen .
Ale názor si budu moci udělat teprve , až budu znát detaily .
Po útoku na lübeckou synagogu se mluví o tom , že by Židé mohli začít Německo opouštět .
Lidé na to sice myslí , ale jen velice málo opravdu odjelo .
Může se kdy obnovit slavný fenomén německého židovství ?
To trvá generace .
Podle dnešní situace si to nemyslím , se 40000 , z nichž třetina přišla z bývalého SSSR .
Snad za tři čtyři generace .
Máte pocit , že antisemitismu přibývá ?
Možná nepřibývá , ale je otevřenější .
Po roce 1945 byl pro mnoho lidí nemyslitelný , nyní toto tabu neexistuje .
Pobaltští prezidenti o odsunu vojáků
Klaus , Lánský a Hayek ( 22 . 3 . 1994 )
Ve svém článku jsem uvedl nepřesně historii překladu Hayekovy Cesty do otroctví .
Ozval se mi pan A . J . Liehm a právem mi to vytknul .
Překlad putoval přes Ritu Klímovou k A . J . Liehmovi , který jej vydal ve " 150000 slovech " , a pak jej převzaly Rozmluvy .
Podle nich jej pak vydalo nakladatelství Academia .
Chyba je samozřejmě na mé straně .
I když mě to neomlouvá , tak jádro mého článku se netýkalo historie překladu , ale spíše vlivu , který Hayek měl a má na naši reformu .
Tomáš Ježek , FNM
Klienti , kteří budou chtít převést termínovaný vklad před dobou jeho splatnosti , si musí u ČSOB založit termínový účet .
Ten bude od okamžiku jeho převzetí do doby splatnosti úročen podle úrokových sazeb ČSOB .
Také tento vklad nelze před jeho splatností vyplatit ani převést na jinou banku .
Majitelé běžných účtů , certifikátů a termínových vkladů po době splatnosti si mohou založit bezplatně účet u ČSOB nebo celý zůstatek převést na jinou banku .
Klient si také může nechat od ČSOB vyplatit vklad ( nebo jeho část ) až do výše 500 tisíc korun .
Na zbytkovou částku vystaví ČSOB poukázku , která je splatná v její příslušné pobočce nejdříve za dva pracovní dny .
O celé operaci budou klienti Bohemie podrobně informováni dopisem BB a na jejích pobočkách .
Nezbytným dokladem pro celou operaci je občanský průkaz , případně živnostenský list či výpis z obchodního rejstříku .
První finále pro Aero
Odolena Voda ( ma ) -
První finálové utkání o mistra ČR ve volejbale mužů bylo jasnou záležitostí volejbalistů Aera , kterým se především dařil útok vedený středem sítě .
Ústí dokázalo částečně vzdorovat jen v prvním setu .
V dalších dvou již byli výrazně lepší domácí volejbalisté .
Nad územím ČR bylo včera celkové množství ozonu 348 Dobsonových jednotek , což je osm procent pod dlouhodobým průměrem .
Rón zůstává v USK
Praha ( ad ) -
Basketbalisté USK Praha letos neobhájili titul a skončili až pátí .
Trenéru F . Rónovi vypršela smlouva , ale v úterý se s manažerem J . Neklanem dohodl na jejím minimálně ročním prodloužení .
" Precizací výrazů v kontraktech " pokračuje jednání s oporami USK Bečkou a Tremlem , na které si myslí i Vyšehrad , a nejlepší podkošovou hráčkou české ligy Vodičkovou ( ta upoutala mj . i Belgičany ) .
Vojna , respektive studium zřejmě přimějí k návratu z Portugalska Kameníka a Vasilkovou ( reprezentantka SR ) .
USK by je rád přivítal opět ve svých řadách , ale bude záležet , na jaký standard jsou ze zahraničního angažmá zvyklí a co budou v Čechách požadovat .
I . Mjartan jednal o schůzce soudců
Brno -
Slovenský velvyslanec v ČR Ivan Mjartan včera jednal v Brně s předsedou Nejvyššího soudu O . Motejlem a s předsedou Ústavního soudu Z . Kesslerem .
Hovořili o přípravě pracovního setkání předsedů nejvyšších soudů Německa , Rakouska , Polska , Slovenska a ČR .
Evropský měnový systém je ohrožen
ITÁLIE SE SNAŽÍ ŘEŠIT POTÍŽE LIRY , V POTÍŽÍCH I FRANCIE A BRITÁNIE
Deficit italského rozpočtu dosáhl v červenci 10.5 biliónu lir , což je historický rekord .
Za prvních sedm měsíců letošního roku činí celkový schodek 24.5 biliónu lir , zatímco ve stejném období vloni byl jen 4.6 biliónu .
Finanční situaci Itálie navíc značně komplikuje současný tlak německé marky na liru .
V důsledku tohoto " útoku na liru " značně poklesly valutové rezervy italské pokladny .
Ještě před rokem dosahovaly 57 biliónů lir , nyní činí necelých 28 biliónů lir .
Situace kolem liry představuje největší problémy Evropského měnového systému ( EMS ) , směnného mechanismu deseti evropských měn , za posledních pět let .
Masívní nákupy marky způsobily , že hodnota liry vůči marce poklesla pod minimální hranici ( 765.4 ) zaručenou v rámci EMS a přiblížila se této hranici vůči belgickému franku .
Obtížná je i situace dalších " slabých " měn - libry a francouzského franku .
Je pravděpodobné , že Itálie , Británie a Francie budou nuceny zvýšit úrokovou míru , aby udržely hodnotu svých měn .
Navzdory zpochybnění současné podoby EMS ministři financí Evropského společenství tvrdí , že jej není třeba měnit a že " EMS má být i nadále podstatným prvkem stability mezinárodního měnového systému " .
Uklidňující prohlášení je považováno za signál , který má omezit další nákupy marky .
Vzestup marky vůči dolaru i evropským měnám v posledních dvou týdnech lze vysvětlit vysokou úrokovou mírou v Německu , ale také nedůvěrou mnoha investorů v úspěšné dovršení ekonomické a měnové unie .
O situaci liry v neděli jednal předseda italské vlády Giuliano Amato v Paříži .
Francouzský premiér Pierre Bérégovoy přislíbil pomoc Francie a potvrdil její zájem na zachování Evropského měnového systému .
Bez zajímavosti není , že Amato svým francouzským kolegům přislíbil vytvoření tlaku na italský senát , aby dohody z Maastrichtu schválil před termínem referenda ve Francii o téže otázce .
SPOLANA , akciová společnost Neratovice přijme : - zedníky - truhláře - šamotáře - pokrývače - tesaře - kys . izolatéry - dělníky chem . výroby ( směny ) - manipulační dělníky ( řidičský průkaz ) - posunovače s praxí - chemiky ( muže ) - požárníky
Dobré autobusové spojení z Prahy - Holešovic
Bližší informace podá osobní oddělení .
Tel . : 0206 / 66 22 15 , 66 35 37
4402
slovo má DAVID BERDYCH , člen agentury 10 : 15
" Na letošní podzim připravila naše agentura bohatý program .
Už tuto neděli vystoupí od 20 hodin Nick Cave v Lucerně .
Ještě v září , 24 . , uvidí Praha podruhé kapelu , která ji už jednou fascinovala - švýcarské Young Gods .
Budou hrát v zdánlivě nezvyklém prostředí kostela Panny Marie na Slovanech .
Vrcholem podzimního programu by se mělo stát vystoupení skupin Faith No More a L 7 12 . listopadu , ale ještě před tím Praha přivítá kapelu , na kterou čeká už dlouho - 6 . listopadu by měli dorazit Sonic Youth .
Majetek z Moravy na Slovensko ?
Slušovice -
Zisk vytvořený DAK Mova Bratislava v České republice může podle předsedy družstevního agrokombinátu Slušovice Vladimíra Pečírky nejen odcházet na Slovensko , ale dokonce pouhým formálním rozhodnutím může přijít jedna republika o majetek na vlastním území .
" DAK MOVA má symbolické sídlo v Bratislavě .
Pracuje tam 15 lidí , jinak veškerý majetek , včetně pracovníků , je v České republice a tam vzniká zisk , " uvedl Vladimír Pečírka .
MOVA i Start si podle jeho slov v případě rozdělení ČSFR jistě budou činit nárok na majetek v České republice , ovšem k odvodům , daním a podobně se tam hlásit nebudou .
Vladimír Pečírka se rozhodl informovat o tom českého ministra financí Ivana Kočárníka .
Seidl za Cookem
Triatlonistům KB Racing Ústí nad Labem nevadilo při závodě Evropského poháru v Benátkách velké vedro a skončili tři v první desítce , přičemž Seidla porazil jen Angličan Cook .
Ten také vede v celkovém pořadí EP před Hobsonem a Milichovským .
Cook ( V . Brit . ) 1 : 58 : 44 , 2 .
Seidl ( ČSFR ) 1 : 59 : 31 , 3 .
Hobson ( V . Brit . ) 2 : 00 : 53 , 6 .
z kopané
Po výhře nad Surinamem 2 : 1 ( 0 : 0 ) postoupil St . Vincent v středoamerické zóně kvalifikace pro MS 1994 do čtyřčlenné skupiny ( ještě Kostarika , Honduras , Mexiko ) .
Mwitwa , bývalý hráč Sparty , rozhodl gólem o výhře Zambie nad Jihoafrickou republikou 1 : 0 ( 0 : 0 ) na její půdě v kvalifikaci Afrického poháru .
Další utkání : Zimbabwe - Mauritius 1 : 0 ( 1 : 0 ) .
Potřetí za sebou se stali Brazilci mistry Latinské Ameriky do 20 let .
Finále v Medellinu : Brazílie - Kolumbie 1 : 0 ( 1 : 0 ) , o 3 . místo : Uruguay - Ekvádor 3 : 1 ( 2 : 0 ) .
Prokurátor nemůže být pasívní
O DŮVODECH ODVOLÁNÍ LUDVÍKA BRUNNERA S POSLANCEM ČNR IVANEM MAŠKEM
( ODA )
Mohl byste shrnout argumenty , kterými pravicové strany zdůvodnily odvolání Ludvíka Brunnera z funkce generálního prokurátora předsednictvem ČNR ?
" Na Generální prokuratuře leželo ještě z dob totality několik materiálů , které byly evidentně protizákonné .
Týkaly se zejména postupu proti tak zvaným nepřátelům socialismu a podobně .
O jejich existenci prokuratura věděla už od jara 1990 .
Přesto se jimi začala zabývat teprve letos , a to až z podnětu bezpečnostního výboru ČNR , jehož jsem byl členem .
Pasivita prokuratury se ale projevovala i v jiných otázkách , například týkajících se Slušovic . "
Ludvík Brunner se hájí tím , že prokuratura je povinna vyřizovat podněty , nikoli je sama vyhledávat .
" Podle trestního řádu je Generální prokuratura povinna zabývat se jakýmkoli porušením zákona , o kterém ví .
O materiálech , které jsem zmínil , se podle našich informací na prokuratuře vědělo .
Pokud o nich třeba nevěděl on osobně , na věci to nic nemění , protože je odpovědný ČNR za činnost celé prokuratury .
Ludvík Brunner v předcházejícím volebním období předložil ústavněprávnímu výboru ČNR podklady , v nichž dokazuje , že se diskutovanými materiály začal zabývat hned , jak se s nimi seznámil .
Zjistili jsme však , že uvedené termíny neodpovídaly skutečnosti .
Na rozdíl od těchto problémů byla prokuratura velmi aktivní a rychlá třeba v aféře ' barvení ' smíchovského tanku . "
Pravicoví poslanci bývalému generálnímu prokurátorovi také vytýkali , že nepředložil novou koncepci této instituce .
I to Ludvík Brunner popírá s tím , že svůj návrh již předal předsedovi vlády a parlamentu .
" O tom nic nevím , muselo k tomu dojít až někdy v poslední době .
Bezpečnostnímu výboru v minulém volebním období předložil návrh zásad nového zákona o prokuratuře , kterým se pak mělo zabývat Federální shromáždění .
Tento návrh však opět vycházel z dosavadního sovětského modelu a byl zcela nevyhovující " .
V minulém období pravice v ČNR odvolání Ludvíka Brunnera neprosadila .
Jaké byly argumenty protistrany ?
" O argumenty moc nešlo .
Levice a Občanské hnutí přistoupily na jeho dosti vratkou obhajobu .
Někteří členové OH dokonce souhlasili s naší kritikou , ale nepodpořili ji ze solidárnosti - zřejmě především proto , že Ludvík Brunner je dlouholetým přítelem tehdejšího místopředsedy OH Pavla Rychetského . "
Jak hodnotíte tvrzení Ludvíka Brunnera , že se stal " obětním beránkem " za neřešení jiných podstatnějších problémů ve společnosti ?
" Něco podobného prohlašoval , už když jsme ho v této věci pozvali na bezpečnostní výbor .
Tenkrát se na federální Generální prokuratuře jednalo o okolnostech vzniku tak zvaného pendrekového zákona a jeho spojitosti s postavou Mariána Čalfy .
Ludvík Brunner prohlašoval , že by měl být Marián Čalfa odvolán , ale protože je přítelem prezidenta Havla , místo toho se odvádí pozornost na Generální prokuraturu a jmenovitě na něj .
Tyto své intepretace však později popřel . "
Havárie kvůli vose
Jablonec nad Nisou ( ouš ) -
Vosa , která vletěla do auta a zaútočila na řidiče , byla příčinou těžké dopravní nehody na mezinárodní silnici E - 65 v Plavech ( psali jsme o ní 31 . 8 . 92 ) .
Pozornost řidiče J . B . z Desné v J . h . rozptýlila natolik , že vjel do protisměru a střetl se tam s projíždějícím vozidlem .
Při tragické srážce dvou škodovek přišel o život 40 letý muž z Prahy a dalších devět lidí bylo zraněno .
Rozdělit se - ano , či ne ?
POSLANCI SLIBOVALI VĚRNOST SPOLEČNÉMU STÁTU
Politickým tématem číslo 1 zůstává i nadále otázka státoprávního uspořádání .
Má být referendum ?
V Evropě snad není stát , kde by před jeho rozdělením referendum neproběhlo .
Proboha , to mají společný stát dělit poslanci , kteří mu - na svou čest a svědomí - slibovali věrnost ?
A to nejen poslanci Federálního shromáždění , ale samozřejmě i poslanci národních rad ?
To , že je zřejmě pro většinu poslanců jejich slib jen prázdnou formulí , je snad nejtragičtějším dědictvím komunismu .
Naše vítězné politické strany zřejmě nehodlají občany obtěžovat dotěrnou otázkou , jestli se chtějí rozejít - dokonce s argumentací , že občané nemohou racionálně rozhodnout .
Jako občan se takovou péčí cítím dotčen .
Je ovšem pravda , že současný zákon o referendu není vhodný .
Připouští pouze otázku o vystoupení z federace - tím staví nutně jednu z republik do nevýhodnější situace z hlediska nástupnictví .
Spravedlivější otázka by byla o rozdělení státu , která by pro oba nástupnické státy vytvořila rovné podmínky .
A pokud občané rozdělení neodsouhlasí ?
Pak je úkolem politických reprezentací , aby našly model soužití , který bude občanům vyhovovat .
Nejsou - li toho schopné , měly by vypsat nové volby .
Jaké jsou státoprávní vyhlídky na řešení krize ?
Při diskusi je třeba zvlášť zdůraznit dva momenty : - mezinárodněprávní subjektivitu , - společnou měnu .
Československo nemůže být třemi mezinárodněprávními subjekty .
To znamená , že v OSN nemůžeme mít tři židličky , jednu federální , jednu českou a jednu slovenskou , ale pouze jednu nebo dvě .
Tuto otázku má zcela v rukou slovenská strana : klade - li jako kategorický požadavek mezinárodněprávní subjektivitu Slovenska , pak je třeba stát rozdělit .
Vzniknou dva nové státy , a tím ovšem problémy s nástupnictvím a dělením majetku .
Na druhou stranu , až opadne vlna hádání o dělení , skončí podezírání z toho , že " federace a Češi hrají volejbal proti samotnému Slovensku " ( Dušan Slobodník ) , heslo " Vládnime si sami ! " dostane reálný obsah a slovenský národ na sebe zároveň převezme příslušnou odpovědnost .
Zamítne - li referendum požadavek na dvě mezinárodněprávní subjektivity , pak přichází v úvahu model dohodnutý v Milovech .
V mezinárodních institucích bude pouze jedna židle , subjektivita však bude dělená , aby se obě republiky mohly ve svých záležitostech ( školství , kultura ) po mezinárodní scéně pohybovat samy .
Republiky budou mít podíl na rozhodování federace , ovšem budeme mít jednotný ekonomický prostor se základními rozhodnutími činěnými na úrovni federace .
Výhoda : nehrozí nám nové projednávání smluv , dělení majetku , destabilizace střední Evropy .
Nevýhody : mohou pokračovat spory o vnitřní uspořádání státu .
Co se týče měny , je situace stejně jasná .
HZDS ( a ostatní slovenské politické strany ) tvrdí , že jsou pro takové vztahy k České republice , jaké budou v Evropě po zavedení dohod z Maastrichtu .
Co to znamená ?
Předpokladem , aby v Evropě mohla vzniknout měnová unie ( tj . jedny peníze ) , k níž Maastricht směřuje , musí vlády členských zemí dělat velmi podobnou hospodářskou politiku .
Maastricht znamená , že vlády ES udrží inflaci na standardu ostatních zemí , rozpočtový schodek nebude větší než 3 procenta hrubého domácího produktu a celkové zadlužení nedosáhne 60 procent HDP .
Současně to znamená harmonizaci daní , rozpočtových politik atd .
To jsou tak tvrdé parametry , že manévrovací prostor pro odlišnou makroekonomickou politiku je minimální .
Co z toho vyplývá ?
Důsledky oddělení budou mít zcela zjevně mezinárodní dohru .
Vnitřní důsledky oddělení však budou značně záviset na tom , jakou reálnou hospodářskou politiku budou vlády provádět .
Při zachování parametrů , které jsou podmínkou pro Maastricht , nemusí být důsledky oddělení zdaleka takové , jaké jsou líčeny v dosavadních " katastrofických scénářích " .
Teprve reálný rozchod v ekonomických politikách , hrozba přenosu inflace z jedné republiky do druhé může vést k nutnosti oddělení měn .
Zkomplikujme si obrázek ještě jednou úvahou : ani nemožnost měnové unie není důvodem ke katastrofickým scénářům .
Laureát Nobelovy ceny , jeden z nejváženějších amerických ekonomů Martin Feldstein tvrdí , že měnová unie plánovaná Maastrichtem je zbytečný luxus - regionálního vyrovnávání se totiž dá lépe dosáhnout změnami měnového kursu než odlišnými politikami pro určitá území .
Možná , že disproporce mezi českou a slovenskou ekonomikou je taková , že efektivním nástrojem pro zvládnutí těchto odlišností může být vlastní měna .
Jedině v tomto případě bude totiž mít slovenská vláda dostatečný manévrovací prostor pro vlastní ekonomickou politiku .
Ale ani vlastní měna na Slovensku nebrání celní unii a volnému pohybu kapitálu a práce .
Společný trh je možné udržet bez společné měny .
Jinými slovy : požadavek na " volnější federaci " lze splnit pouze v případě , bude - li Slovensko mít vlastní měnu .
Závěrem se pokusím stručně odpovědět na několik zásadních otázek za svou osobu i přátele v Občanském hnutí :
Chceme referendum ?
Ano , protože o tak zásadní otázce , jako je rozdělení státu , mohou rozhodnout pouze občané .
Máme hlasovat pro rozdělení ?
Ne , protože my si život ve federaci umíme představit .
Rozdělení musí chtít Slováci , aby potvrdili tvrzení svých politiků .
Je případné rozdělení tragédií ?
Ne , i když nám na čas zkomplikuje život .
Rozdělení rozhodně nebude krátkodobý proces , jak se někteří naivně domnívají .
Co po rozdělení ?
Součástí rozdělovacího procesu musí být základní dohoda o tom , jaké budou vztahy mezi Českou a Slovenskou republikou .
Potřebujeme společný trh .
Rozhodně nechceme celnice na hranicích mezi ČR a SR .
Čeho se musíme vystříhat ?
Nálepkování a zesměšňování partnerů .
Reprezentace vzešlá z demokratických voleb je demokratická reprezentace , ať se nám líbí nebo ne .
( Autor je tajemníkem Občanského hnutí , donedávna byl poslancem ČNR a zúčastnil se prakticky všech česko - slovenských státoprávních jednání . )
Evropská unie - projekt až pro příští generace
Pokud se v procesu západo - evropské integrace někdy vyskytla paličatost , byla vyhrazena zemím jako Velká Británie , případně Skandinávcům .
Londýn si přímo na summitu v Maastrichtu loni v prosinci vynutil výrazné úpravy přijímaného dokumentu , zejména v oblasti společné sociální politiky a při zavádění společné měny .
Mnozí na britskou konzervativní vládu žehrali , ale nakonec Johnu Majorovi ustoupili .
Znepokojení nad osudem projektu Evropské unie se projevilo naplno , teprve když Dánové v letošním referendu k maastrichtské smlouvě řekli své ne .
Nakonec v tomto ohledu převládl přibližně následující názor : " Budiž , v nejhorším zůstanou Dánové v ES sami a zbylých jedenáct členských zemí zkrátka postoupí do vyššího patra integrace , Evropské unie , bez nich . "
Teď je však na řadě Francie .
U ní nelze s lehkým srdcem říci : Tak ať si jdou ! "
Vždyť právě ona , společně s Německem , postavila na přelomu 50 . a 60 . let díky osobní iniciativě prezidenta Charlese de Gaulla a kancléře Konrada Adenauera pevný fundament evropského sjednocení tím , že dokázala překonat vzájemné nepřátelství národů a států , " zpečetěné " krví několika generací ve dvou světových válkách .
Bonn a Paříž hrály klíčovou roli nejen v Římě před 35 lety , ale také loni v Maastrichtu , když dostával maastrichtský projekt Evropské unie svou konečnou podobu .
Domněnka , opřená o průzkumy veřejného mínění , podle níž by 20 . září mohli v domácím referendu říci Maastrichtu své ne také Francouzi , vyvolala v Evropě vlnu katastrofických komentářů .
Některé nepostrádají věcnou logiku .
Zejména vycházejí - li z logické úvahy , že bez německo - francouzského fundamentu lze novou budovu sjednocené Evropy postavit jen stěží .
Emocionálně a filozoficky zaměření komentátoři na obou březích Rýna takovou úvahu doprovázejí aktuálním " vysvětlením " , že Francouzi prý dostali strach ze sjednoceného Německa , odkud se navíc objevují právě před referendem na titulních stránkách novin a v popředí televizního zpravodajství zprávy o řádění neonacistů .
Na druhé straně nechybějí ani ryze věcné odhady , v nichž není po panice ani stopy .
Především v německých hospodářských a finančních kruzích lze zaregistrovat až překvapivě klidné reakce .
Vycházejí z toho , že debata o osudu Maastrichtu je nutná jako očistná bouřka v dusném letním vedru .
Už po dánském odmítnutí této smlouvy se přece rozvinuly plodné polemiky , které vyjasnily zejména skutečný politický smysl Evropské unie .
Zaslouženě se dotkly také institucionálních procedur uvnitř Evropského společenství a nedostatku demokratické kontroly .
U řadového německého občana - na rozdíl od Francouzů či Dánů - bývá pak jeho pasivita vykládána spíše jako nedostatek vůle k vlastnímu úsudku : " Však už to vláda nějak zařídí . . . "
Tím spíše , že německý bulvární tisk zužuje problém na osud " milované marky " , jež by měla být roku 1999 přinesena jako oběť na oltář společné evropské měny .
Kritičnost Francouzů a Dánů vůči vlastním vládám není u informovaných , evropsky a demokraticky orientovaných Němců vůbec považována za " smrtelný hřích " .
Mnozí z nich tedy vzhlížejí ke 20 . září 1992 ve Francii bez nepřiměřených obav .
Jsou vyzbrojeni přesvědčením , že ani negativní výsledek referenda nebude znamenat " konec světa " , neboť postoj francouzské veřejnosti k Evropskému společenství je prokazatelně aktivní , na čemž nic nemění ani občanská neposlušnost vůči vládě .
Připomeňme , že rozhodnutí o zavedení jednotného vnitřního trhu k 1 . lednu 1993 , které bylo neodvolatelně přijato již před pěti lety a které bude de facto znamenat zrušení hranic uvnitř ES , předmětem zmíněného referenda vůbec není .
V něm jde o projekt Evropské unie , který budou realizovat až příští generace .
Evropská větev , na které Francouzi sedí již dnes , je naštěstí dost pevná .
Věřme , že natolik , aby ji nedokázala podříznout ani demokratická většina voličů .
V Karabachu zahynulo opět několik desítek lidí
STŘÍLELO SE HLAVNĚ V MARAKERTU
Stěpanakert -
Na třicet ázerbájdžánských vojáků a dva Arménci byli zabiti v sobotu během bojů na severovýchodě Náhorního Karabachu .
Oznámilo to v neděli ruské rádio .
Podle jeho informací se o víkendu bojovalo blízko vesnice Verinoratag v distriktu Marakert , který leží na severovýchodě Náhorního Karabachu - arménské enklávy , jež patří administrativně k Ázerbájdžánu .
Jeden člověk byl zabit a dva další zraněni v nejmenovaných arménských vesnicích ležících " daleko od hranice " , které bombardovalo ázerbájdžánské letadlo .
Mnichov má zájem o dobré vztahy s ČSFR
BUDE V NICH POKRAČOVAT I S NÁSLEDNICKÝMI STÁTY
Wendlingen -
Bavorsko má zájem o pokračování dobrých styků s ČSFR , či jejími následnickými státy .
Se zřetelem na červnové odmítnutí dokumentu Mnichovem v horní komoře německého parlamentu - Spolkové radě - Gebhard Glück odůvodnil krok své spolkové země tím , že smlouva neřeší právo na vlast pro sudetské Němce , o něž Bavorsko usiluje na základě převzatého patronátu nad lidmi odsunutými po válce z Československa .
Kritizoval přitom důvodovou zprávu československé vlády k mezistátnímu dokumentu , která legitimizací odsunu po druhé světové válce podle Glückových slov dvoustrannou smlouvu " diskredituje " .
Slovenská ústava byla přijata
POSLANCI MAĎARSKÝCH STRAN NA PROTEST OPUSTILI JEDNACÍ SÍŇ
Poměrem 114 ku 16 přijali včera v pozdních večerních hodinách poslanci slovenského parlamentu Ústavu SR .
Ze 134 přítomných se čtyři poslanci zdrželi hlasování .
V preambuli přijaté ústavy se kromě jiného praví : " My , národ slovenský , . . . společně s příslušníky národnostních menšin a etnických skupin na území Slovenské republiky žijících . . . , tedy my , občané Slovenské republiky , usnášíme se . . . na této ústavě . "
Krátce před hlasováním zástupce maďarské koalice Ernö Rózsa přednesl prohlášení , v němž se říká , že ústava v předložené podobě je pro ně nepřijatelná , a proto pro ni nemohou hlasovat .
Oznámil , že maďarští poslanci na znak protestu opustí při hlasování o přijetí ústavy sněmovnu .
Se stanoviskem KDH vystoupil Anton Neuwirth .
Konstatoval , že v ústavě zůstaly základní nedostatky a že ústava obsahuje některé nedemokratické prvky , takže její přijetí může vyvolat jednostranný protiústavní krok .
Zdůraznil , že Slovenská republika se jejím přijetím dostane do nevýhodné polohy vzhledem k České republice .
Na jeho vystoupení poté zareagoval Vladimír Mečiar .
Předsedajícímu schůze Jozefu Prokešovi ( SNS ) adresoval výtku , že se mu vedení schůze vymyká z rukou , čímž je vytvářen prostor pro demagogii .
Jozef Prokeš s odkazem na paragraf 19 jednacího řádu uvedl , že mohou kdykoli vystoupit nejen členové vlády , ale i členové předsednictva , jimiž pánové Rózsa i Neuwirth jsou .
Během včerejšího jednání vystupovali zejména poslanci maďarských stran a SDL s pozměňujícími návrhy .
Závěrečné slovo k jejich rozpravě přednesl premiér Mečiar , který charakterizoval průběh jednání jako demokratický a v duchu svobodné výměny názorů .
Zdůraznil , že Slovensko potřebuje ústavu a potřebuje ji nyní , protože má zpoždění už 24 let .
Do konce října by měla podle jeho slov SNR připravit návrh smlouvy , kterou se od 1 . ledna 1993 uzná vznik dvou nových subjektů a dnem 31 . prosince 1992 zánik federace .
Rozsáhlou část svého vystoupení věnoval odpovědím maďarským poslancům .
Řekl jim , že jejich návrhy neprošly ne proto , že jsou Maďaři , ale proto , že jsou to špatné návrhy neodpovídající duchu doby .
" Příčiny omylů vidím v několika aspektech .
Především je to buď nepochopení , anebo zlý úmysl či neschopnost vykládat normy , závazky a obsah mezinárodních dohod . "
Zdůraznil , že si občanů maďarské národnosti nesmírně váží , ale osud , jaký mají Slováci v Maďarsku , jim nepřeje .
Na jejich adresu dodal , že svými požadavky zvyšují napětí mezi Slováky a Maďary , budují pocit ohrožení potlačováním práv u Maďarů .
Po přijetí Ústavy SR zazněla jednací síní slovenská hymna .
V kuloárech se premiér Vladimír Mečiar vyznal před novináři z pocitu dobře vykonané práce .
z domova
SMUTNÉ VÝSLEDKY KONTROL
Pracovníci České obchodní inspekce ( ČOI ) uskutečnili v prvním pololetí letošního roku 12833 kontrolních nákupů , ze kterých bylo předraženo 40.3 procenta .
Uvedl to včera ústřední ředitel ČOI Petr Pokorný .
Kontrolní nákupy byly předraženy v průměru o 3.40 koruny na 100 korun nákupu , přičemž loni v prvním pololetí činilo předražení v průměru 2.70 koruny .
Nedostatky byly zjištěny zejména v prodejnách zeleniny , masa a masných výrobků a provozovnách veřejného stravování , kde byl předražen každý druhý nákup .
Celkově ČOI v prvním pololetí letošního roku zakázala nebo pozastavila do doby nápravy prodej nejakostního zboží v hodnotě 89.2 miliónu korun .
Uložila 8179 pokut ve výši téměř tři milióny korun .
Nehody ministrů
Před dvěma lety 26 . května havaroval u obce Kamenice na dálnici D 1 tehdejší ministr zahraničního obchodu Jozef Bakšay .
Jeho vůz Saab 9000 turbo vybočil náhle ze silnice a sjel do příkopu , kde se převrátil .
J . Bakšay , jenž svůj vůz řídil sám , utrpěl četná vážná poranění .
Ministr si po těžkém otřesu mozku průběh nehody nepamatoval .
Policie nezjistila na vozidle žádnou technickou závadu , vyjma defektu na přední pneumatice .
J . Bakšay pak usoudil , že pravděpodobně " píchl " , a v důsledku toho dostal na mokré vozovce smyk .
V pátek 28 . června téhož roku havaroval v Praze ministr kontroly ČR Igor Němec .
Poté , co byl oslněn protijedoucím vozidlem , nezvládl v zatáčce na mokré vozovce svůj vůz Lada a vybočil ze silnice .
Auto bylo po nárazu zcela demolováno .
Ministr utrpěl prasklinu hrudního obratle a řadu dalších lehčích poranění .
Bezprostředně po havárii ušel v šoku ještě téměř sedm kilometrů k bydlišti svého bratra , který mu poskytl lékařskou pomoc .
Později byl I . Němec převezen do nemocnice .
Pod kontrolou , viditelně
Ministr kultury České republiky Jindřich Kabát včera vyhlásil koncepci činnosti svého resortu .
Zaměřovat se hodlá především na zachování kulturního dědictví a na regionální kulturu , která je občanovi nejblíž .
Míní se však vyvarovat direktivních zásahů , neboť by kultura měla být nezávislá na státní moci .
Činnost ministerstva by současně měla být pod kontrolou veřejnosti .
V zákonodárství se chce ministerstvo věnovat vypracování nového autorského zákona .
Hodlá změnit dotační politiku .
Všechny fondy by měly být přeměněny na nezávislé organizace .
Neměly by však být nijak finančně kráceny .
Vůbec by se měl snížit počet organizací přímo řízených ministerstvem .
Co se týká aktuálních problémů , Jindřich Kabát vyjádřil rozhořčení nad rozhodnutím některých obecních úřadů zařadit do dalšího kola privatizace knihovny a galérie .
Není proti privatizaci , ale byť jsou objekty , kde sídlí , ve vlastnictví obecních úřadů , sbírkový fond patří státu .
Ministr by se měl setkat nejen s Českou filharmonií , ale i s francouzským právníkem Alainem Coblencem , který měl zájem ve Stavovském divadle pořádat mozartovské festivaly .
Tomu chce nabídnout alternativní řešení , neboť míní respektovat názor vedení Národního divadla .
Řešit hodlá i finanční a personální situaci v Národní knihovně .
Dubček těžce zraněn
Jedenasedmdesátiletý poslanec Federálního shromáždění a předseda SDSS Alexander Dubček utrpěl včera při autonehodě mnohočetná poranění páteře , hrudníku a pánve .
Tmavomodré BMW 535 , kterým cestoval do Prahy na zasedání předsednictva FS , havarovalo v 9.25 hodin na 88 . kilometru dálnice D 1 nedaleko Humpolce za silného deště .
" Nebylo možné zjistit rychlost vozu v momentě havárie , " řekl včera major Stanislav Huml ze středočeského dopravního inspektorátu .
Vůz ale podle některých odhadů mohl jet až dvousetkilometrovou rychlostí .
K nehodě došlo v mírně klesavé levotočivé zatáčce , kde je za mokra omezena rychlost na 80 kilometrů v hodině .
Podle zanechaných stop opustilo rok staré BMW vozovku v místě začátku svodidla .
Po několika přemetech zůstalo stát na kolech necelých sto metrů dál v úvoze , zhruba tři metry pod úrovní dálnice .
Sedmatřicetiletý řidič Ján Rezník i Alexander Dubček , který seděl nepřipoután na zadním sedadle , byli vymrštěni dveřmi mimo auto .
" Hlášení o nehodě přišlo z dálniční hlásky anonymně .
Účast jiného automobilu na nehodě můžeme vyloučit , " sdělil nám Stanislav Huml .
První na místě zastavila náhodně projíždějící záchranka , po několika minutách dorazila policie .
Z Humpolce zatím vyjeli i hasiči .
Přestože podle slov primáře chirurgického oddělení nemocnice v Humpolci byl Alexander Dubček po nehodě schopen komunikovat s lékaři a jeho fyzický stav byl překvapivě dobrý , po převozu vrtulníkem do pražské nemocnice Na Homolce se jeho stav rapidně zhoršil .
Zranění jsou podle primáře chirurgického oddělení MUDr . M . Ročeně natolik závažná , že lékaři nemohou vyloučit smrt .
" Pan Dubček s námi ještě po příletu hovořil , poté však upadl do bezvědomí .
V současné době mu poskytujeme komplexní resuscitační péči , včetně napojení na dýchací přístroje .
Operace zatím nepřipadá v úvahu , " řekl nám primář Ročeň .
Řidič je hospitalizován s tržnou ranou na hlavě a s lehkým otřesem mozku v humpolecké nemocnici .
Lékaři s přihlédnutím na utrpěný šok odmítli během včerejšího dne policejnímu vyšetřovateli Jána Rezníka z Bratislavy vyslýchat .
( Viz Nehody ministrů str . 2 )
Marc de Grijse při pondělním tréninku na Strahově
Maradona na roztrhání
Argentinský fotbalista Diego Maradona je doslova na roztrhání .
Po nabídce ze Sevilly projevil o jeho služby zájem brazilský tým Palmeiras , který nabízí za podpis argentinské hvězdy přes 4 milióny dolarů .
Palmeiras zaslal klubu SSC Neapol fax a stejným způsobem se ozval v pondělí i španělský klub Sevilla , který žádá o sdělení data a místa schůzky k projednání Maradonova přestupu .
" Míč je nyní na straně Neapole , " řekl Fachinni , prezident klubu Palmeiras .
ve zkratce Na atletickém mítinku v irském Belfastu obsadila čs . diskařka Matějková druhé místo výkonem 58.32 metrů za vítěznou Korotkevičovou z Běloruska .
Boxeři prvoligové Komety Brno na zájezdu v Německu podlehli místnímu celku z Eichstädtu 6 : 14 .
Šestinásobný olympijský vítěz v drezuře Rainer Klimke z Německa se stane poradcem berlínského přípravného olympijského výboru , jehož úkolem je prosadit pořádání OH v roce 2000 v německé metropoli .
Cyklistický závod Trittico Veneto v Itálii vyhrál američan Armstrong před italskou trojicí Rebellinim , Cassanim a Chiappuccim .
politické spektrum
DOPISEM na Václava Klause a Vladimíra Mečiara se obrátil předseda ČSSD Jiří Horák , aby zjistil , zda by poslanci vítězných politických stran byli ochotni ve FS podpořit případnou kandidaturu Jana Sokola na úřad prezidenta ČSFR .
Jak připomněl na včerejší tiskové konferenci , podpora obou stran federální koalice je podmínkou Jana Sokola pro přijetí kandidatury .
Dohodu slovenských sociálních demokratů o spolupráci s SDL považuje předseda ČSSD za " neformální " a ve spolupráci s Weisovými bývalými komunisty nevidí " zradu sociální demokracie . "
K možnému přijetí SDL do Socialistické internacionály Jiří Horák podotkl , že nepřišla žádná přihláška SDL , a tudíž nic takového " zatím nepřipadá v úvahu " .
( jl )
ODVOLÁNÍ generálního prokurátora ČR Ludvíka Brunera nepovažuje KDS za jednorázový akt , ale za první krok na cestě k potřebné transformaci české prokuratury - řekl včera ústřední tajemník KDS Tomáš Svoboda .
Kandidátem KDS , ale i vládní koalice na funkci generálního prokurátora ČR je podle jeho slov Aleš Kublák ( bez politické příslušnosti ) .
JSME NA ROZPACÍCH , jaké pozice zaujmout vůči poslaneckému klubu HSDSMS .
Vystoupení předsedy J . Kryčera na téma územně správního členění ČR jsou pro nás přijatelná , ale nevíme , za kolik svých poslanců mluví - prohlásil včera v Brně ministr - předseda ČÚHS Stanislav Bělehrádek ( KDU - ČSL ) .
Odvolal se na skutečnost , že ze 14 poslanců HSDSMS v ČNR jsou dva nezávislí , dva členy Moravské národní strany a dva patří k Demokratické straně práce .
( vin )
Policejní razie na severu Čech MÁ POTLAČIT NEJVYŠŠÍ NÁRŮST KRIMINALITY V REPUBLICE
Zátahem na prostitutky , pasáky a další podezřelá individua na mezinárodní silnici E 55 zahájila v pondělí večer Policie ČR severočeského kraje časově neomezenou akci , která má potlačit pouliční , násilnou a majetkovou kriminalitu .
Severočeský region má po severní Moravě a Praze třetí největší kriminalitu v republice .
Její nárůst o 28.4 procenta oproti loňskému roku je však absolutně nejvyšší .
Při bleskové akci mezi Dubím a Cínovcem zadrželo 60 příslušníků teplické policie , Správy severočeského kraje a speciální zásahové jednotky 93 lidí .
K incidentu došlo , když několikrát soudně trestaný řidič škodovky z Českolipska nereagoval na výzvy k zastavení a naopak začal najíždět do vozu zásahové jednotky .
K poslušnosti ho přimělo až deset výstřelů .
Ze střetu vyšel pouze s lehkým zraněním úst .
Zákrok policie byl podle přítomného člena výboru pro právní ochranu a bezpečnost ČNR Miroslava Čapka v mezích zákona .
Teplicko je v kraji na prvním místě statistiky výskytu syfilitidy .
Není pochyb o tom , že na to má vliv zejména prostituce .
Dívky , u kterých se při vyšetření prokáže pohlavní nemoc a budou opět na silnici , mohou být stíhány za trestný čin rozšiřování pohlavních nemocí s odnětím svobody do tří let .
" Neděláme si iluze , že prostituci vymýtíme , ale musíme ji dostat do únosných mezí , " konstatoval zástupce okresního ředitele policie major Zdeněk Hlisník .
S cílem zadržet pachatele dalších deliktů uzavřela pak v noci policie města Děčín , Rumburk , Varnsdorf a jejich okolí .
Při činu zadržela dva lupiče v mariánském kostele v České Kamenici , zloděje auta v Rumburku a další výtečníky při pokusu o vloupání do dvou prodejen tabáku v Děčíně .
Šek od Sládka Brno ( jh ) -
Šek na 200000 korun včera fakultní dětské nemocnici Johanna Gregora Mendela v Brně předal předseda Sdružení pro republiku - Republikánské strany Československa Miroslav Sládek .
Dobročinnými příspěvky brněnské a jiným nemocnicím republikáni podle jeho slov občanům vracejí část státních peněz , získaných za volební výsledky .
V parlamentu pak hodlají iniciovat legislativu pro privatizaci i vytváření státních zdrojů pro zdravotnictví .
" Příspěvek nepovažujeme za politický akt , v naší kritické finanční situaci vítáme každou pomoc institucí , firem i politických stran , " řekl nám ředitel nemocnice Igor Jíra .
Děti pod koly
Sokolov ( bar ) -
Sestry ve věku tři a deset let srazil v neděli večer řidič osobního automobilu značky Mitsubishi z Královského Poříčí , když zatím z neznámých příčin vjel z ulice v Sokolově na levý chodník .
Mladší dívku na místě usmrtil , druhá leží v kritickém stavu na ARO v plzeňské nemocnici .
Řidič sice z místa nehody ujel , ale pozdě večer se v podnapilém stavu přihlásil na policii .
I muž může dělat " paní k dětem "
STOJÍ TO OVŠEM TAHANICE S ÚŘADY
Londýn -
Děti manželů Baughanových z anglického hrabství Leicester měly včera při své první poprázdninové cestě do školy přece jen doprovod , když jejich novému pečovateli ze Švédska udělil milost sám britský ministr vnitra Kenneth Clarke .
Když devatenáctiletý Johan Egelstedt ze švédského Vasterasu přiletěl počátkem minulého týdne na letiště Heathrow a prohlásil , že jede pracovat do jedné z britských rodin jako au pair , vysloužil si údiv imigračních úředníků a povolení k pobytu na pouhých sedm dní .
Podle britských zákonů je totiž povolání pečovatelky v britských domácnostech vyhrazeno dívkám .
Černovlasý Johan se nicméně ujal dohodnuté práce a šestičlenná rodina Baughanových se vydala do boje za svého nového pomocníka .
Televize přinesla záběry ze sobotní rodinné idylky , zástupce britské organizace pro rovnost pracovních příležitostí napadl úřady z diskriminace Johana pro příslušnost k mužskému pohlaví a místní poslanec se obrátil na ministra vnitra .
Ten mladému Švédovi osobně zatelefonoval a povolil mu zůstat v Británii dalších šest měsíců - jako turista .
Bulhaři utratí více , než vydělají
Z PLATU KRYJÍ DVĚ TŘETINY SPOTŘEBY
Sofia -
Většina bulharských rodin utrácí více , než oficiálně vydělá , napsal včera deník Trud .
U 90 procent domácností jsou výdaje vyšší než příjmy , přičemž plat představuje jen 61.8 procenta finančních zdrojů .
Rodinné rozpočty se doplňují dovozem z venkova , úsporami , půjčkami či druhým zaměstnáním .
Asi 60 procent rodin patří do skupiny s nízkými příjmy .
Průměrná měsíční mzda v Bulharsku je nyní asi 2150 leva .
Čtyřčlenná rodina k zachování životní úrovně z roku 1989 potřebuje asi 6500 leva .
Gruzíni zasaženi ruskou palbou
MINISTERSTVO OBRANY TO POPÍRÁ
Moskva -
Ruské ministerstvo obrany včera kategoricky odmítlo obvinění , že se ruská vojska dislokovaná v Abcházii zapojila do bojů proti gruzínským oddílům .
Ruské jednotky v Abcházii pouze chrání kasárna a další vojenské objekty včetně sanatorií .
Přestože některé z těchto objektů jsou ostřelovány gruzínskými vojáky , zachovávají ruská vojska neutralitu a na útoky neodpovídají , uvádělo se v prohlášení ministerstva .
Rusko tak reagovalo na včerejší obvinění předsedy gruzínské Státní rady Ševardnadzeho , který s odvoláním na velitele gruzínských vojsk v Abcházii oznámil , že při raketové palbě ruských jednotek na gruzínské oddíly severně od Suchumi bylo několik Gruzínů zraněno .
Ševardnadze zároveň upozornil , že tento incident by mohl ohrozit jeho čtvrteční setkání s ruským prezidentem Jelcinem , na němž se má jednat o konfliktu v Abcházii .
z dopisů čtenářů
V této rubrice citujeme i z dopisů , k nimž má redakce výhrady , i z těch , které obsahují diskutabilní tvrzení .
Budou voliči trucovat ?
K článku Federace končí - co její poslanci ? ( MF DNES 16 . 9 . ) musím podotknout :
Ústavně lze zakotvit všechno .
To jistě .
Otázka je , co tomu řeknou a co si o tom budou myslet obyčejní lidé .
Pominu otázku , zdali rozpad federace zavinili Češi či Slováci .
Faktem však zůstává , že tomu poslanci FS nezabránili , a tím způsobí občanům celého Československa v budoucnosti značné starosti , odříkání a zklamání .
Tedy navrhuji vyplatit poslancům FS ke dni zániku federace plat za dva měsíce a konec !
Kdo si zahrává s ohněm , musí se jednou pořádně spálit .
Něco podobného se týká dohadů o sídle ČNR .
Nevím , zdali je možné dotyčné budovy adaptovat na hotel .
Vím ale , že do budovy FS byly investovány značné prostředky , v Praze se dále musí uvolnit jiné budovy po federálních ministerstvech a různých úřadech a celostátních institucích , takže by ČNR měla přesídlit do budovy FS .
Je nutno postupovat účelně a šetřit .
Ale to , zdá se , ČNR ani magistrát Prahy nemají jako hlavní cíl . . .
Stále se zdůrazňuje , že se musí zvyšovat ceny a poplatky na světovou úroveň .
Naposledy pošta , ČEZ , voda , nájem . . .
Ale zvyšovat mzdy a důchody na světovou úroveň se ponechává na bedrech občanů .
Nejsem naivní , abych očekával , že se o to postará vláda .
Pak ale vláda a parlament musí vzít na vědomí , že za každou nehospodárnost , ignorování hlavních zásad šetrnosti u nás i na zahraničních zastoupeních , za každé pozdě odhalené , nebo dokonce tutlané podvody vláda a poslanci zaplatí při příštích volbách příklonem voličů z trucu na obě krajní spektra našeho politického vějíře !
P . S . Myslím si , že byste tento příspěvek měli uveřejnit , abyste poněkud zarazili to neodpovědné partikulární křepčení .
Nepřijatelný název V příspěvku Pavla Kaliny ( MF DNES 18 . 9 . ) je navrhován název pro nově vznikající státní útvar Čech , Moravy a Slezska jako Středoevropská republika .
Rád bych upozornil na možné úskalí při zkratkách uvedeného názvu .
Při zkratce SR by docházelo k záměně eventuální zkratky Slovenská republika a zkratka SER je zjevně nepřijatelná .
Pavel Vonka , Praha 3
GRAF : MF DNES
Pramen : Federální statistický úřad
Ceny stavebních prací v posledních měsících stále stagnují , což odborníci považují za podstatný znak stabilizace cen obecně .
Výraznější je tento vývoj na Slovensku , kde se dá letos hovořit dokonce téměř o snížení cen .
slovo má
DRAHOMÍRA KRÁLOVÁ , režisérka :
Právě jsem se vrátila z 18 . mezinárodního festivalu dětských filmů ve Frankfurtu nad Mohanem , odkud jsem přivezla za svůj snímek Čarodějky z předměstí dvě ocenění - hlavní cenu a cenu FIJEC , což je mezinárodní organizace pro dětský film .
Mimo to se Čarodějky prodaly do skandinávských zemí , Holandska , Itálie , Íránu - zní to skoro paradoxně , když vezmete v úvahu , že jsem je točila před dvěma lety .
Letos žádný český film pro děti nevznikl , a přesto o nás ve Frankfurtu stále s úctou hovořili jako o " zemi dětské kinematografie " .
Jinak mne potěšilo , že většinu soutěžních děl tvořily komedie .
Zato jsem byla překvapena , že se v bohaté reprezentativní soutěži nenašla jediná klasická pohádka .
Fotbalová hysterie se stupňuje
O VZNIKU KOMANDA 16 . ZÁŘÍ POLICIE NEMÁ MNOHO INFORMACÍ
Vzhledem k událostem při fotbalu v Bratislavě by podle slov čs . konzula v Budapešti Vojtěcha Keselého bylo lepší , kdyby naši fanoušci na odvetný zápas Slovan - Ferencváros do Maďarska vůbec nejeli .
" Těžko jim můžeme něco zakazovat , ale naše doporučení by měli brát skutečně vážně , " uvedl Vojtěch Keselý .
Jak nás dále informoval , maďarská policie je na případné incidenty připravena : " Uvažuje se o zpřísněných bezpečnostních opatřeních jak na stadiónu , tak i v jeho okolí .
Předběžně se hovoří i o možnosti policejního doprovodu československých fanoušků ze slovenských hranic přímo na stadión .
Pokud by ale některé skupinky chtěly jet samostatně , budou muset s případným napadením počítat . "
Také dopis upozorňující na vznik takzvaného Komanda 16 . září označil Vojtěch Keselý za nepříjemné vyostření již téměř hysterické situace .
Text dopisu je podle Vojtěcha Keselého velmi drsný .
Komando v něm vyhrožuje všem policistům , kteří se účastnili zákroku proti fanouškům Ferencvárosu , i jejich rodinám .
" Žádné další signály o Komandu 16 . září , v němž má být sdruženo již několik set lidí , však maďarská policie nemá .
Komando nikde otevřeně nevystoupilo a ke členství v něm se nikdo nepřihlásil . "
Podle ministra vnitra SR Jozefa Tuchyni jsou v souvislosti s fotbalovými událostmi z minulé středy " Slovensku přilepovány fašistické a nacionalistické nálepky " .
" S arzenálem zbraní , který byl odebrán maďarským fanouškům , mohla být vykonána ne noc , ale odpoledne dlouhých nožů , čímž byl poznamenán nástup fašismu , " řekl včera J . Tuchyňa .
Zástupce maďarského konzulátu označil za neobjektivní , stejně jako maďarská a česká masmédia .
" Naši sousedé se drží hesla , že nejlepší obranou je útok .
Snaží se odvést pozornost od fašizujících tendencí ve vlastních řadách , " řekl v této souvislosti .
Zásah pořádkových sil byl podle J . Tuchyni přiměřený a předešlo se jím možná daleko těžším následkům .
Atletický víkend
Poděbradská padesátka , jubilejní 60 . ročník chodeckého závodu na 2.5 km dlouhém lázeňském okruhu , se uskuteční i za účasti výborných Mexičanů v sobotu v Poděbradech .
V neděli se koná 96 . ročník běhu Praha - Běchovice , který je otevřeným mistrovstvím ČSFR v silničním běhu .
Start je na 13 . km v Běchovicích , cíl na žižkovské Pražačce .
Přihlášky se přijímají v sobotu od 14 do 18 hod . v budově YMCY , Na poříčí 12 , Praha 1 a v neděli od 7 h v tělocvičně Sokola Běchovice .
Hosté se vytáhli
fotbal
S výkonem Matthäuse ( Bayern ) proti Wattenscheidu byl spokojen i trenér německé reprezentace Vogts .
Chce ho opět vyzkoušet v polovině října v Drážďanech proti Mexiku .
Dnešní program kvalifikace MS 1994 v USA : Norsko - Nizozemsko , Polsko - Turecko , Litva - Dánsko , Lotyšsko - Španělsko .
Hosté se vytáhli
Hokej živený spíše technikou než opravdovým nasazením přinesl v první třetině jediný gól zásluhou kladenského Gardoně , jenž dorážel Slabého střelu .
Po úvodu plném vzájemné laskavosti ( první vyloučený v 15 . min ) Kladno nasadilo ke zteči .
Povel k útočné lavině dal Mach svým gólem z volného prostoru , kde jej našel přihrávkou Zajíc .
Kombinační um Kladenských a střely z bezprostřední blízkosti několikrát ohrozily vítkovického brankáře Hlinku , ujala se ale jen jedna - 3 : 0 .
Vítkovice téměř zvrátily během dvou minut zápas - 3 : 2 , na čas je zdrtil čtvrtý gól , kdy puk z Machovy přihrávky před branku si Hlinka srazil holí za čáru .
Dal se pak hned vystřídat Vašíčkem .
Nakonec Kladno doplatilo při útočné hře na své měkké a pomalé obránce i chabou reakci brankáře Kameše při dvou Holaňových střelách od modré čáry .
Závěr byl debaklem .
Zápas byl ve znamení posily domácích Řezníčka .
Olomouckým vyšel úvod , využili dvě přesilovky a v 11 . min . vedli 2 : 0 po učebnicové akci Konečný - Řezníček a bombě Reháka od modré .
Jihlavští snížili gólem " do šatny " .
V úvodu druhé třetiny přidali , ale domácí podržel brankář Blažek .
Za největšího náporu Dukly proměnil Řezníček skvělé sólo , aby vzápětí Skácel a Čikl zvýšili na 5 : 1 .
V závěru již jen vojáci korigovali na přijatelný výsledek .
Domácí začali svižněji , při přesilovce za 18 s získali vedení a další dvě šance promarnili .
S přibývajícími minutami rostla technická zdatnost Plzeňských , jejichž hra byla založena na důsledné obraně po celém kluzišti .
Zlínský brankář Maláč dlouho napravoval chyby spoluhráčů , nakonec však během 51 s dvakrát kapituloval .
Hostům narostla křídla , vládli na ledě , i když domácí ve 27 . min vyrovnali na 2 : 2 .
Za sedm minut opět hosté získali vedení , ale v 51 . min dovolili , aby Zlín skóre srovnal na 3 : 3 .
V dramatickém závěru však štěstí přálo hostům , kteří 24 s před koncem dali vítězný gól .
Po vzájemném hlídání začal hokej až ve druhé části .
Kysela po návratu z trestné lavice zůstal na ledě a po 25 vteřinách dostal hosty k vedení .
To jim přidalo na sebevědomí , zrychlili kombinaci a přidali další tři branky .
Závěrečná třetina se zdála vyrovnaná , jenže dobří " chemici " měli výborného Orcta v brance a lepší koncovku .
S výborným bráněním hostí po celé ploše si domácí neporadili .
Navíc ve středním pásmu dělali v osobních soubojích chyby a šikovná Sparta toho využívala .
V 9 . min vedla už o dva góly po sólech Kukačky a Zelenky .
Ve druhé části sice Pavol Zúbek snížil , ale bek Kostka opět dostal Pražany k dvoubrankovému vedení .
Když Geffert po 24 vteřinách poslední třetiny dotáhl úspěšně sólo , bylo o nečekané výhře hostů jasno .
Byli taktičtější a lepší v koncovce , navíc jim skvěle chytal Čapek .
Derby jako břitva , v němž hosté uplatnili perfektní defenzívní činnost .
Domácí měli stálou převahu , ale propadli v koncovce .
Ovšem gólman Slovanu Michálek byl vynikající .
Obraz první třetiny ukazují zásahy brankářů : 21 u domácího Biegla a jen šest u R . Turka .
Obě strany moc nedaly na kombinaci a zkoušely se překvapit individuální akcí .
První kloudná spolupráce Budějovic ovšem znamenala i první gól - Horákova zadovka našla P . Bláhu a Bednařík střílel do prázdné brány .
Pak ještě M . Bláha trefil vnitřní tyč Bieglovy klece , už zvedal ruce , ale puk se zázračně vrátil ven .
Přestávka však překvapivě uspala budějovickou obranu a Pardubice dvěma góly během 85 s otočily skóre .
Bělohlav pak jel sám od červené , už si položil vyjíždějícího Biegla , ale trefil jen tyč .
Třetí třetina přinesla pro změnu zázračný zvrat v řadách Motoru , dva " slepené " góly v rozmezí 89 s , a bylo to 2 : 3 .
Při závěrečné pardubické power play , pět vteřin před koncem , měl Jiroutek na holi vyrovnání , ale puk z bekhendu mířil vedle .
Paláce pro ČNR
Praha ( jet ) -
Třináct budov , paláců v pražské historické části Malé Strany , bude tvořit sídlo České národní rady .
Rozhodli o tom včera její poslanci .
Učinili tak přesto , že česká vláda návrh tohoto zákona už dříve odmítla navzdory včerejší dopolední dohodě vládní koalice - předsedů ODS , KDS , ODA a KDU - ČSL , podle níž mělo být jednání o nových budovách pro ČNR odloženo .
Předseda ODS Václav Klaus navrhoval , že by český parlament mohl po zániku federace získat některé federální budovy .
Poslanci se však rozhodli rozšířit počet domů pro ČNR už nyní .
Z určených třinácti užívá dosud ČNR šest objektů , ve dvou dalších jsou byty .
Nově získané paláce vyžadují nákladnou rekonstrukci .
Tímto rozhodnutím padly plány zahraničních investorů proměnit tyto budovy v hotely .
Krádežím barevných kovů především na železnici by mělo zabránit včerejší rozhodnutí poslanců ČNR .
Podle něj musí výkupny zaznamenat adresu každého , kdo bude prodávat neželezné kovy .
zeptali jsme se STANISLAVA DEVÁTÉHO , náměstka ředitele FBIS , poslance FS ( ODS ) :
Na právě probíhající schůzi sněmoven FS by měl být znovu volen předseda kontrolního orgánu FS pro FBIS .
Vy jste byl zvolen členem tohoto orgánu na druhé schůzi FS a zároveň jste kandidoval na jeho předsedu .
Nehodláte se nyní , poté , co jste byl jmenován náměstkem ředitele FBIS , členství v kontrolním orgánu vzdát ?
" Členství v kontrolním orgánu FS jsem se vzdal ihned po svém jmenování , a to dopisem předsedovi SN FS Romanu Zelenayovi .
Pokud vím , traduje se v parlamentu informace , že komise o tom , že jsem se vzdal členství , neví .
To je přinejmenším dezinformace , poněvadž i člen komise poslanec Pavel Dostál ví , že na mé místo nastoupí poslanec Milan Hruška z ODS .
Jednalo se o tom i na politickém grémiu , resp . mezi poslaneckými kluby .
Předpokládám , že pan Hruška má podporu i HZDS , neboť nastupuje místo mne , tedy na místo rezervované pro ODS .
Bylo věcí ODS , koho navrhne . "
Divadlo bude hrát
Brno ( jpk ) -
Zásluhou zastupitelstva městské části Brno - střed bude i v nové sezóně městské divadlo hrát .
Potřebnou částku 1.8 miliónů Kčs dokázal úřad převést z vlastních daňových a odvodových zisků .
Ing . Jarmila Horová z finančního odboru včera uvedla , že při jednáních zastupitelstva se začínala prosazovat kulturnost , zatímco Magistrátní úřad tzv . velkého Brna " není schopen vypracovat ekonomickou analýzu velkých požíračů peněz " ( například Dopravního podniku města Brna ) , které dotuje zbytečně vysokými částkami na úkor dalších aktivit .
Na naši otázku , v čem může být v nových podmínkách kultuře prospěšný odbor kultury brněnského magistrátu , hájil jeho vedoucí dr . Stanislav Jabůrek tvrdošíjně potřebu " politických a řídících funkcí " svého úřadu .
ROČNÍK III
ČÍSLO 224
2.50 Kčs
MLADÁ FRONTA
Středa
23 . září 1992
Pražské vydání
Maradona definitivně v Seville
str . 16
Moravskoslezské vydání
V Estonsku volil jen někdo
POBALTÍ : DŮSLEDKY RUSIFIKACE
Nedělní parlamentní volby v Estonsku nejsou zajímavé ani tak výsledkem , jako vlastním průběhem .
Jde o to , že z nich byly vyloučeny snad až dvě pětiny zdejšího obyvatelstva .
Právo volit totiž měli jen lidé s estonským občanstvím , tedy ti , kteří zde žili před rokem 1938 ( a jejich potomci ) .
Reakce Ruska , protože volební diskriminace se týká především Rusů plánovaně sem " přemístěných " za Stalina či později , byla podrážděná a jistě bude mít další pokračování .
Nejde jen o Estonsko , ve všech třech pobaltských státech se musí vyrovnávat s dědictvím pokusu o rusifikaci .
Estonců je v Estonsku zhruba 60 procent , Lotyšů v Lotyšsku asi polovina ( přičemž v hlavním městě Rize jsou Rusové v převaze ) .
Nejméně " zasažena " je Litva , kde mají Rusové a Poláci po deseti procentech .
Rusové v Pobaltí byli zvyklí během sovětské vlády na výhody , většinou se ani nenamáhali naučit zdejší jazyky .
Nepotřebovali to .
Dnes se karta obrátila .
Bohužel , ona karta se obrací až příliš .
A nemusí jít jen o Rusy - Litva už měla před časem diplomatická nedorozumění s Polskem , když se Varšavě nezdálo nakládání se zdejší polskou menšinou .
Bylo by smutné , a dokonce absurdní , kdyby se Evropa , která tolik fandila pobaltským zemím v jejich cestě za svobodou , musela jednoho dne zabývat otázkami práv národnostních menšin v Estonsku , v Lotyšsku či v Litvě .
Navíc by to pro ruské šovinisty , kteří Kreml obviňují z nezájmu o postavení Rusů v bývalých sovětských republikách , byl mimořádně vítaný dárek .
Zloději odvedli dobrou práci
USA :
Los Angeles -
Jen v ponožkách zůstal na pouštní silnici severně od Los Angeles Kaliforňan , jehož přepadli dva lupiči s dýkami , kteří mu ukradli auto a pak ho donutili svléci šaty a boty .
K přepadení došlo naštěstí za úsvitu , takže nešťastník doklopýtal na policejní stanici , aniž vzbudil přílišnou pozornost .
USA a Německo si žijí nad poměry
MMF :
Washington -
Hlavní ředitel Mezinárodního měnového fondu Michel Camdessus vyzval USA a Německo , aby snížily deficity svých státních rozpočtů .
Při zahájení výročního zasedání MMF zároveň varoval před nebezpečím rychlého snížení úrokové míry , které by mohlo vést k růstu inflace .
Měnová politika by měla být tvořena tak , aby inflace zůstala nízká .
Podle Camdessusova názoru nedávný kolaps evropských devizových trhů odráží neschopnost států " nežít si nad poměry " .
Mýtus zvaný Abimael Guzmán čeká na verdikt soudu
" Jsem náčelník DINCOTE , generál Antonio Vidal Herrera . "
" Těší mě , generále , jsem Abimael Guzmán Reynoso . "
" Někdy v životě se vyhrává , někdy prohrává .
A tentokrát prohra padla na vás , " řekl generál .
" Prohrál jsem jen jednu bitvu .
Měl byste vědět , generále , že strana je po celém Peru . "
Tak popisuje španělský deník El País dialog dvou hlavních protagonistů dramatické noci ze soboty 12 . na neděli 13 . září na okraji Limy .
Na jedné straně generál Vidal , obrýlený čtyřicátník , vypadající spíš na úředníka než na šéfa Národní správy boje proti terorismu ( DINCOTE ) , na straně druhé mýtus , fanatik s brilantním mozkem - padesátisedmiletý Abimael Guzmán Reynoso , vůdce Světlé stezky , vůbec nejzuřivější levičácké organizace v historii Latinské Ameriky .
O této organizaci před časem řekl přední činitel amerického ministerstva zahraničí Bernard W . Aronson , že se může srovnat jen s nacisty či Rudými Khmery za Pol Pota v Kambodži a že se Peru může dočkat podobného masového vyhlazování lidí .
Za dvanáct let působení Stezky to bylo kolem třiceti tisíc obětí - a bohužel - jejich seznam zdaleka není konečný .
Akce Abimael proběhla v naprosté tajnosti .
Nevěděly o ní ani špičky armády , ani ministr vnitra .
Utajení bylo základním předpokladem akce .
Spolu s Guzmánem padla do rukou policie také Elena Iparaguirre , jeho pobočnice i milenka , známá spíše jako " camarada Miriam " , Laura Zambranová , " soudružka Meche " , další Guzmánova družka , která se prý při zatýkání pustila do zpěvu Internacionály .
A také známý hudebník a jeho snoubenka , baletka Garrida Leccová .
Díky této dvojici , která si pronajala na předměstí Limy dům , se policie dostala Guzmánovi na stopu .
Prozradili se velkými nákupy , neustále staženými roletami a množstvím nedopalků winstonek v popelnici .
To stačilo , aby je DINCOTE podezírala , protože Guzmán , " cachetón " - tlouštík , byl věrný jenom jedné značce cigaret - Winston .
To se ukázalo již při předchozích lovech na " tlouštíka " , v červnu 1990 a lednu 1991 , tehdy ovšem po něm zůstaly jenom nedopalky .
A když baletka koupila lék proti záduše , jíž po léta trpí Guzmán , byli si policisté téměř jisti .
Zuřivý fanatik Guzmán , marxista - leninista - maoista , jeden z nejhledanějších zločinců světa , je tedy za mřížemi .
Jeho " dlouhý pochod " začal 3 . prosince 1934 , kdy se v Mollendo ( departement Arequipa ) narodil .
Se stigmatem nemanželského dítěte a sirotka .
Přesto se mu podařilo vystudovat filozofii a právo na Arequipské univerzitě , studia ukončil pracemi " O Kantově teorii prostoru " a " Buržoazní demokratický stát " .
V této poslední práci už zaujal výhradně levičácké názory , což se projevilo i tím , že v té době vstoupil do Komunistické strany Peru .
V roce 1964 se oženil s devatenáctiletou kráskou z Ayacucha Augustou La Torre , ze které se později stala " camarada Nora " na jednom z nejvyšších míst hierarchie Stezky .
O rok později byl Guzmán poprvé v Číně ( celkem tam byl třikrát ) , a Mao ho naplnil obdivem k " lidové permanentní válce " .
Proto také opustil místo univerzitního profesora filozofie v Ayacuchu a plně se věnoval přípravě na založení Stezky .
Ta poprvé vystoupila ozbrojeným útokem proti státu v květnu 1980 .
Svoji kariéru teoretika boje mas začal jako " čtvrtý meč komunismu " a skončil jako ochránce narkoobchodníků , kteří financují operace Stezky .
Jeho epilog napíše verdikt vojenského soudu , který má začít počátkem října .
Je velmi pravděpodobné , že trest bude maximální .
Konec Abimaela Guzmána však ještě neznamená konec jeho zvrácených idejí i Světlé stezky .
Karvinsko ve filmu
Ostrava ( lík ) -
Předpremiéry tří dokumentárních filmů " . . . a člověk řekl . . . dost . . . " , " Kostel na nitkách od pánaboha " a " . . . a tady mělo být žitné pole " uvedlo včera ostravské studio Prométheus .
Snímky , které natočil pražský dokumentarista Pavel Hubenka , ukazují na příkladech vliv důsledků drastického poddolování karvinských oblastí na stav tamní přírody a návrhy na vyřešení tohoto problému .
Jde o filmy na zakázky karvinské společnosti Uniakomp , některých karvinských dolů a starostů oblastí .
Nižší dotace - vyšší školné ?
SOUKROMÝM ŠKOLÁM MENŠÍ FINANCE ZE STÁTNÍHO ROZPOČTU
" Platíme stejné daně jako rodiče dětí ve státních školách , tak proč bychom díky snížení dotací měli platit vyšší školné ?
Vždyť je to v rozporu s proklamací ministerstva školství o zajištění srovnatelných podmínek pro soukromé i státní školy .
Důsledkem bude , že do soukromých škol už nebudou děti vybírány podle talentu , ale podle bohatství rodičů , " postěžovala si nám za rodiče dětí reálného gymnázia v Praze - Vysočanech Eva Benešová .
Roční školné tu zatím platí necelých deset tisíc a na rozdíl od škol státních si musejí připlácet i na kuchařku .
Návrh vládního nařízení upravujícího státní dotace soukromým školám ( střední školy 70 % , základní 80 % a speciální 90 % ve srovnání se školou státní ) rozhořčil nejen zainteresované rodiče a ředitele soukromých škol , ale i poslance ČNR , kteří se proti němu ve " školském " výboru postavili .
Proč nyní navrhujete snížení státní dotace soukromým středním školám z dosavadních 90 na 70 procent , když se tolik hlásíte k podpoře alternativního školství ?
zeptali jsme se ekonomického náměstka českého ministra školství ing . Ivana Pilipa .
" Dojem , že příspěvky soukromým školám se nějak výrazně snižují , není zcela přesný .
Návrh nařízení totiž stanoví garantované minimum a upravuje možnost , aby soukromé školy mohly žádat o jeho zvýšení , a v případě podepsání smlouvy s příslušným státním orgánem či obcí tak dostali částku vyšší .
Žádost tohoto druhu už přišla , a pokud ji mohu posoudit , myslím , že má značné šance zvýšenou dotaci obdržet .
Nyní se projednává návrh nařízení , takže se některé body - včetně konkrétní výše garantovaných procent - mohou měnit .
Nesouhlasíme však s požadavkem garantovat všem a automaticky 100 procent srovnatelných nákladů , protože to při současném nedostatku vzdělávacích kapacit a omezeném působení konkurenčních principů v resortu školství vytváří spíše situaci nerovnováhy mezi jednotlivými typy škol . "
Budou soukromé školy i nadále školami nestátními , když pobírají státní dotace ?
" To je další důvod , proč se mi plný podíl státu na nákladech soukromé školy zdá velmi sporný , protože rozdíl mezi soukromou a státní školou se v takovém případě poněkud ztrácí .
Při projednávání nařízení se navíc místy objevují dvě tendence : jednak aby byl státní příspěvek co největší , jednak ale snaha připustit stát co nejméně ke kontrole či zasazování do chodu školy .
Oboje je sice z pohledu provozovatele pochopitelné , ale i v zahraničí je tomu spíše naopak : čím vyšší podíl státu na financování , tím větší nároky na samu školu . "
Domnívám se , že děti , které si plní povinnou školní devítiletou docházku , by měly na vzdělání od státu dostávat stejně , ať už chodí do školy státní nebo soukromé , do devítiletky nebo do osmiletého gymnázia - stát přece garantuje tuto docházku z daní všech občanů .
Proč aspoň tady nepřistoupíte na dotaci 0 až 100 procent s tím , že by se výše dotace určovala podle zjištění fundované inspekce ?
" Rodiče platí stejné daně , ať už jejich dítě skončí se školou v 15 letech , nebo vystuduje dvě vysoké školy , ačkoliv investice státu jsou v obou těchto případech velmi různé .
Požadavek rovnosti příspěvků z rozpočtu zde proto neplatí zcela úměrně .
Přesto je pravdou , že za základní vzdělání má stát největší zodpovědnost a pro základní školy je proto také navrhován vyšší příspěvek .
Že to ani tady není 100 procent , má tytéž příčiny : balík peněz na vzdělávání je omezený a vznik nových soukromých škol - jakkoli je to jev pozitivní - přináší určité náklady navíc .
Považujeme proto za vhodnější umožnit zvýšení některým , než rozdělit všem zcela stejně , a podpořit tak i tímto proces diferenciace mezi školami . "
Odkdy předpokládáte spoluúčast studentů na financování středních a vysokých škol ?
" Hovořil bych jen o vysokých školách , u středních škol se tyto úvahy pohybují maximálně jen u části speciálních druhů škol .
U vysokých škol se skutečně intenzívně snažíme dopracovat systém , který by možnost spoluúčasti studentů otevřel a neznamenal přitom sociální nápor na část z nich .
Vzhledem k tomu , že celý systém je nutno důkladně připravit a přitom zároveň vyřešit některé legislativní bariéry , předpokládám možnost zavedení až od přespříštího školního roku , tedy v roce 1994 .
I když já bych možnost dřívějšího startu jenom vítal . "
O výši dotací soukromým školám není rozhodnuto , vláda se jí má zabývat v příštích dnech .
Rozdělování skromného měšce peněz pro školství určitě vyvolá ještě hodně nespokojenosti .
Mnohé rodiče , kterým soukromá škola zvyšuje školné , pozlobí informace , že školy církevní mají od státu 100 procent srovnatelných nákladů se školami státními .
A současné nesrovnalosti jen potvrzují chybu , že pořád ještě neexistuje zákon o nestátních školách a další právní normy , které by nastolily jasná pravidla .
VLAĎKA KUČEROVÁ
FOTO : MAFA -
DAVID NEFF
ze světa
POKLID JAPONSKÉ EKONOMIKY
Podle údajů Úřadu pro hospodářské plánování se v prvním čtvrtletí současného finančního roku ( duben - červen ) hrubý národní produkt ( HNP ) Japonska zvýšil oproti předchozímu čtvrtletí o 0.3 procenta a proti stejnému čtvrtletí předchozího roku o 1.1 procenta .
Japonsko možná nedosáhne 3 , 5 procentního růstu HNP , plánovaného na současný finanční rok .
zeptali jsme se MICHAELA ŽANTOVSKÉHO , velvyslance ČSFR v USA :
Americký kongres daroval čs . parlamentu elektronické vybavení ve výši několika miliónů korun .
Dozvěděli jsme se však , že tato pomoc je ohrožena , neboť se vyskytly pochybnosti o budoucím využití parlamentní budovy .
Setkal jste se vy osobně s nějakými výhradami amerických kongresmanů ?
" Setkal jsem se pouze s jasně tlumočeným přáním amerického kongresu , aby tyto prostředky byly užity na účel , pro který byly věnovány - to je na činnost a rozvoj parlamentu .
Domnívám se , že pokud by byla budova parlamentu včetně darovaného technického zařízení užívána k jiným účelům , tak bychom za to museli zaplatit cenu mnohem větší , než je cena té pomoci . "
tipy Dnes
Studio Kroměříž hledá svou tvář - Dokument ze zákulisí seriálové diskusní mystifikace , respektive z veřejného konkursu na nové účinkující , uvádí ČTV dnes ve 23.10 hodin .
Wolfgang Amadeus Mozart : Divertimento F dur pro smyčcové kvarteto a dva lesní rohy -
Ačkoli dvacetiletý Mozart komponoval toto dílo na objednávku , vyznamenal se důvtipem a fantazií .
Supraphon je vydal v podání Stamicova kvarteta a bratrů Tylšarových .
Tracy Chapman : Matters Of The Heart -
Popron převzal třetí album originální černé písničkářky , jejíž folk stále neztrácí svou hořkost .
Odkládané pomoci
Praha ( peo ) -
Na neurčito je zatím odložen odlet speciálního letadla čs . vládní letky pro 140 sarajevských žen a dětí .
Jedinou překážkou zůstává nemožnost výjezdu transportu z obklíčeného města na bezpečné letiště ve Splitu .
Týdenní odklad má také odjezd vlaku České katolické charity , který má přivézt uprchlíky ze Záhřebu do Československa .
Občané , kteří chtějí tímto vlakem poslat teplé ošacení a obuv pro chorvatské obyvatele , je mohou na vršovické nádraží v Praze do přistavené soupravy přinést během čtvrtka 1 . a pátku 2 . října .
Závadná stoličnaja z několika zemí ?
Praha ( sob ) -
" Přítomnost ftalátu dibutylnatého ve vodce nelze lidskými smysly určit .
Ftalát není příčinou pachu , ale pach indikuje jeho přítomnost shodou okolností , " řekla nám včera ke zjišťování cizorodých látek ve vodce Stoličnaja na našem trhu Jana Hajšlová z Ústavu chemie a analýzy potravin .
Dodala , že ftalát je obsažen například v těsnění zátek od limonád , ale limonády kvůli tomu nijak cítit nejsou .
V těle pokusných zvířat , krmených potravou s extrémním množstvím ftalátu , se objevily známky karcinomů , ale obrovské dávky se vůbec nedají srovnat se stopovým množstvím , jaké obsahuje závadná vodka .
O pomoc při dešifrování znaků etiket na láhvích Stoličné vodky požádala včera Česká zemědělská potravinářská inspekce obchodní zastupitelství Ukrajiny v Praze .
Podle inspektorů zatím nebyly problémy s láhvemi , jejichž zlatě orámované etikety jsou vyvedeny v angličtině .
Podle informací hospodářských kriminalistů se na trh České republiky dostává Stoličnaja z osmi až deseti zdrojů - v Ukrajině , Polsku , Maďarsku a několika autorizovaných stáčíren u nás .
Láhve vyrábí mimo jiné sklárna v Teplicích .
Etikety podle jiných informací tiskárna v Červeném Kostelci u Náchoda .
Zákaz distribuce vodky z obavy před její kontaminací nařídilo v úterý japonské ministerstvo zdravotnictví .
JEDINÝ JUGOSLÁVSKÝ DELEGÁT , který v době hlasování o rezoluci vykazující Jugoslávii ze zasedání Valného shromáždění ještě seděl v sále OSN
Otazník nad Gretzkym
" Nejsem schopen s jistotou prohlásit , kdy se Wayne Gretzky vrátí na led .
Může to trvat několik dní či týdnů .
Nevylučuji ovšem , že pro něho může být ztracena celá letošní sezóna , " prohlásil na tiskové konferenci v Los Angeles doktor Robert Watkins z Kerlanovy kliniky .
Za příčinu potíží nejlepšího hráče NHL všech dob označil vychýlenou plotýnku v hrudní partii páteře .
Tlakem na některé z nervů vznikala bolest , která Gretzkému téměř znemožňovala pohyb .
Gretzky : " V současné době je mi už mnohem líp , než když jsem nastupoval do nemocnice .
Bez větších problémů se mohu procházet , na trénink však nemám zatím ani pomyšlení . "
ČNHL
Česká národní hokejová liga pokračovala 2 . kolem .
Další výsledky nebyly do uzávěrky známy .
Hlasy trenérů
Olomouc -
Jihlava 5 : 3 . . .
HADAMCZIK ( Ol . ) : " Konečně jsme proměňovali šance .
Supervýkon podal obránce Řezníček i brankář Blažek . "
HOLÍK ( Jih . ) : " Inkasovali jsme po chybách .
Opět zklamali zkušení !
Od příště hrajeme na čtyři řady . "
Trenčín -
Litvínov 2 : 7 . . .
HOSSA ( T . ) : " Litvínov předvedl dobrý technický hokej se zabezpečenou obranou , podržel ho brankář Orct .
Naši mladí v rozhodujících momentech nedokázali hrát rozvážně . "
BERÁNEK ( L . ) : " Důležité byly góly ve dvou našich oslabeních . "
Pardubice -
Č . Budějovice 2 : 3 . . .
UHER ( P . ) : " Po vlažné první třetině , kdy naši v soubojích neměli srdce , už jsme předváděli svou hru .
Zápas nám prohrál druhý Czerlinského útok , který byl u všech gólů . "
JÁGR ( Č . B . ) : " Defenzívní taktika s pokrytím soupeře ve středním pásmu vycházela .
Těžko se odnaučujeme zlozvyk z národní ligy - příliš otevřenou hru .
Podle zpráv z Ameriky se asi Modrý z New Jersey nevrátí , u Roba a New York Rangers to vypadá tak 50 : 50 . "
Zlín -
Plzeň 3 : 4 . . .
ŘÍHA ( Z . ) : " Dvě třetiny jsme hráli v křeči , až v závěru se to zlepšilo .
Remíza by byla spravedlivější . "
SÝKORA ( Pl . ) : " Po dvou porážkách byly obavy , protože máme mužstvo bez větších individualit .
Dobře zachytal Pejchar , vedle obránce Vlčka roste výkon Hanzlíka , který přišel z dorostu Rokycan . "
politické spektrum
K ROZHOVORŮM S POSLANCI ČSSD , LSU a HSDSMS v ČNR o možných způsobech zániku společného československého státu a o budoucím spolužití obou republik přijelo včera do Prahy vedení poslaneckého klubu SDL ve SNR .
Poslanec SNR za SDL Milan Ftáčnik k tomu uvedl , že slovenští občané v posledních volbách odmítli podobu unitárního státu , ale i stát samostatný .
V ŘADĚ NÁRODNOSTNÍCH MENŠIN žijících na Slovensku se po přijetí Ústavy Slovenské republiky začaly podle včerejšího vyjádření předsedy hnutí Együttélés Miklóse Duraye šířit " strach a nejistota a existují takové signály , že mnozí by se nejraději vystěhovali ze Slovenska " .
POLSKO
VIETNAM -
PREZIDENT .
Vietnamské Národní shromáždění včera zvolilo generála Le Duc Anha prezidentem .
Oznámil to státní rozhlas .
THAJSKO -
PREMIÉR .
Předseda Demokratické strany Čuan Líkpaj se včera oficiálně stal 20 . thajským premiérem .
Dekret o jeho jmenování podepsal král Pchúmipchón Adundét .
Zároveň ho vyzval , aby vytvořil novou vládu .
SUCHOCKÁ V MAĎARSKU .
Na pozvání předsedy maďarské vlády Józsefa Antalla přicestovala včera ráno do Budapešti předsedkyně polské vlády Hanna Suchocká .
Prostitutky z ČSFR mají velký podíl na " exotickém sexu " Říma
JEJICH POČET JE NA PÁTÉM MÍSTĚ
Řím -
Jugoslávie , Polsko , Afrika , Kolumbie a Československo - takové je pořadí zemí a oblastí , které se nejvíc podílejí na " exotickém sexu " v Římě .
V posledních měsících italská policie zaregistrovala 124 prostitutek z Jugoslávie , Polek v těsném závěsu bylo 110 , Afričanek 77 , Kolumbijek 60 a dívek z Československa 58 .
Podle listu Corriere della Sera přicházejí mnohé cizinky do Říma provozovat prostituci z vlastního rozhodnutí , ale hodně je jich tam vylákáno podvodnými sliby slušného zaměstnání a pak přinuceno se prodávat .
Triky podvodníků jsou stále stejné - sebrání pasu a pak vymáhání 12 - 15 miliónů lir ( zhruba 10 - 12 tisíc dolarů ) za jeho vrácení a za možnost odjezdu nebo " práce na vlastní pěst " .
" Došlo k poklesu tlaku "
V posledních koutcích jsem se věnoval poněkud jednostranně cizím slovům .
Dnes se vrátím k " autentické " či " autochtonní " češtině .
Jeden z vážených čtenářů Vesmíru se pohoršil nad větou " Nejčastěji dochází k zátekům drobných . . . " .
V duchu brusičské tradice pokládá totiž tzv . rozvedené vazby slovesně - jmenné typu dochází k + abstraktní ( dějové ) substantivum a typu provádět / vykonávat / uskutečňovat + abstraktní ( dějové substantivum za nežádoucí , nenáležité .
Dnes však pohlížíme na tento jev poněkud jinak .
V Ústavu pro jazyk český ČSAV byly dokonce zpracovány dvě monografie věnované těmto a obdobným vazbám , neboť jsou velmi důležité v široké oblasti odborného vyjadřování .
Stačí listovat Vesmírem a snadno zjistíme jejich značnou frekvenci i užitečnost .
Podstatou těchto vazeb či konstrukcí je , zhruba řečeno , že se děj , který se běžně vyjadřuje pouhým slovesem , rozloží na dvě složky : procesuální ( vyjádřenou tzv . funkčním slovesem ) a obsahovou ( vyjádřenou abstraktním dějovým substantivem ) : amputoval nohu - prováděl / provedl amputaci ( nohy ) , tlak poklesl - došlo k poklesu tlaku .
( V prvním případě jde o vyjádření průběhu děje , v druhém o jeho nastání . ) Argumentace brusičů proti takovýmto vazbám vycházela ze zásady , že jsou zbytečné , nevhodně složité a že jde o nežádoucí vliv němčiny .
Jenže :
1 .
V případech jako provádět různé pokusy , konat konferenci , podniknout opatření , provést kyretáž , došlo k nehodě aj . náhrada jednoduchým slovesem není prostě možná .
2 .
Doménou rozvedených vazeb je především vyjadřování odborné ( též v administrativě ) a užívá se jich tu pro vyjádření složitějších , speciálnějších procesů : došlo ke ztrátě nádorových vlastností ;
došlo by k nenapravitelnému poškození ozonové vrstvy ;
svazky protonů uskuteční na konci dráhy destrukci nádorových buněk ;
tímto způsobem se realizuje přechod od zvukových signálů k artikulačnímu obrazu ;
nejprve provede důkazy prvních tří teorémů .
Patrně nikoho by nezarazila věta " Výbor začal konat přípravy na slavnostní zahájení olympiády " , ale zároveň by stěží někoho napadlo říct před odjezdem na dovolenou " Musím teď začít konat přípravu na svou cestu " - jde totiž o prostý , všední děj .
3 .
Odborné vyjadřování je silně terminologizované , a protože termíny mívají převážně podobu substantivní , záleží výhoda konstrukcí slovesně - jmenných právě v tom , že se v nich objevují termíny v jmenné podobě :
" Při tom ryby zaujímají různé postoje a vykonávají neobvyklé pohyby . " -
" Jedinou cestou , jak provádět bezpečnostní rozbory , je matematické modelování . "
Tento příklad zároveň ukazuje nezbytnost těchto vazeb v případech , kdy jde o termín víceslovný .
4 .
Další výhodou přítomnosti substantivní složky je ta okolnost , že - na rozdíl od vyjádření slovesného - nevyžaduje , aby byl uveden předmět děje .
Tak například větná konstrukce " Operace byla provedena brilantně " dovoluje neuvést předmět operace ( a operující osobu ) , což v konstrukci se slovesem operovat možné není .
Podobně je tomu ve spojeních jako byla provedena revize / oprava / výpočet , zjednána náprava , proveden důkaz .
5 .
Užívání rozvedených vazeb ( zvaných též " analytické predikáty s funkčním slovesem " ) má i své výhody syntaktického rázu .
Tak např . formulace " Toto dorozumívání mezi příslušníky živočišné říše se děje nejrůznějšími způsoby " umožňuje začít větu pojmem " dorozumívání " jako věcí z předcházející části textu známou ( " toto dorozumívání " ) a zajistit tak návaznost vět , textovou souvislost ( kohezi ) , což užití prostého slovesa dorozumívat se nedovoluje .
Aby mi bylo správně rozuměno : Netvrdím , že se rozložených slovesně - jmenných vazeb nemůže užívat či neužívá nadměrně nebo nevhodně .
A je také třeba dodat , že i v odborném textu bývá leckdy možnost vyjádřit se složitěji , anebo prostěji , podle souvislosti ( což ovšem plyne ze základního slohového principu , z možnosti výběru ;
úryvek z jednoho článku ve Vesmíru to pěkně ilustruje : V důsledku tohoto rozštěpení dochází ke ztrátě toxické aktivity botulitoxinu .
Naproti tetanotoxin neztrácí svou toxicitu , jestliže . . . " .
Smyslem mého výkladu bylo ukázat , že nahrazovat rozvedenou vazbu prostým slovesem není vždy možné , popřípadě ani vhodné , a ujistit autory , že užívání těchto vazeb nelze pokládat za něco zásadně nevhodného a pochybeného : jde o formulačně výhodné specifikum odborného stylu .
Ostatně v našem jazyce ( stejně jako v jiných - což ovšem není třeba pokládat za závadu ) existuje mnoho rozvedených ( analytických ) konstrukcí i jiných druhů , nad kterými se nikdo vůbec nepozastavuje .
Ale o nich snad někdy příště .
Dš
FLEGR - MOLEKULÁRNÍ TAXONOMIE :
Sekvence bází v části mitochondriální DNA některých zástupců myšovitých .
Oblast D - loop byla amplifikována pomocí techniky PCR a osekvenována .
Tato oblast mitochondriální DNA nekóduje bílkoviny , takže lze očekávat , že mutace budou z hlediska přírodního výběru neutrální
22
2 .
Schéma metody PCR .
V prvním kroku se provede tepelná denaturace dvouřetězcové DNA na dva vzájemně komplementární řetězce .
Ve druhém se směs jednořetězcové DNA ochladí za přítomnosti 2 druhů amplifikačních primerů , oligonukleotidů komplementárních k jednomu a druhému řetězci DNA , ohraničujících mezi sebou oblast DNA , kterou hodláme amplifikovat .
Ve třetím kroku pomocí enzymu DNA - polymeráza replikujeme jednořetězcovou DNA na DNA dvouřetězcovou .
Protože polymeráza nedokáže začínat replikaci DNA na libovolném místě a dokáže prodlužovat dvouřetězcové úseky DNA pouze v jednom směru , dochází k replikaci pouze v oblasti ohraničené amplifikačními primery .
Ve čtvrtém kroku a dalších se celý cyklus opakuje , počínaje krokem jedna .
V každém cyklu se počet kopií amplifikovaného úseku zdvojnásobí , takže po 20 cyklech se úsek vyskytující se původně ve vzorku v jediném exempláři pomnoží asi miliónkrát ( 2 20 krát )
CHALUPSKÝ - VÁŠNĚ KOLEM " DNA OTISKŮ PRSTŮ " :
Výsledky rozboru krve dobře posouditelného případu " Jeffreysovou metodou " .
Krev z košile a džín podezřelého je srovnána s krví oběti .
Materiál z džín byl nedostatečný a narušený
VALVODA , TICHÝ - VNÍMÁNÍ ŘEČI . . . :
Schéma uložení implantátu ve spánkové kosti : 1 - implantát , 2 - aktivní elektroda zavedená do scala tympani , 3 - referenční elektroda uložená do temporálního svalu .
Přenos do implantabilní části je bezdrátový , ( transkutánní ) , ale byly navrženy a používány i systémy využívající konektor ( perkutánní )
2 . a ) Blokové schéma jednokanálové kochleární neuroprotézy
Srovnání dynamického rozsahu normálního slyšení ( šrafovaná oblast ) a elektricky evokovaných zvukových vjemů ( černá oblast ) .
Malý dynamický rozsah elektricky vyvolaných zvukových vjemů , který se ještě zmenšuje s rostoucím kmitočtem stimulu , vyžaduje úpravu dynamiky přijatého zvukového signálu a změnu jeho kmitočtového spektra .
( Charakteristiky pro elektricky vyvolané vjemy reprezentují průměrné hodnoty zjištěné během předoperačních testů .
Protože při elektrické stimulaci diferencují pacienti mnohem menší změny intenzity stimulu , je celkový počet rozlišitelných úrovní v obou případech srovnatelný )
JEDINÁK :
Cítím se báječně , přestal jsem číst !
Kresba Vladimír Renčín
JÁNSKÝ - LIDSKÁ SCHOPNOST PŘIZPŮSOBIT SE CHLADU :
Rozsah termoneutrální zóny a velikost chladové termogeneze u arktických a tropických savců ( Scholander a jiní . 1950 )
Doba , po kterou přežijí drobní savci silně snížené teploty okolí , byla užívána za míru rezistence vůči chladu .
Obrázek ukazuje , že zimní populace přežívají delší dobu , a jsou tedy adaptované na chlad .
Změny centrální a kožní tělesné teploty , v produkci tepla a ve velikosti svalového třesu během vystavení člověka chladu - srovnej změny u lidí adaptovaných na teplo a lidí adaptovaných na chlad .
( Produkce tepla je vyjádřena spotřebou kyslíku v litrech za minutu . )
Aktivace produkce tepla třesem při nižších teplotách je u chladově adaptovaných lidí mírou stupně chladové adaptace .
Chladová adaptace posunuje nastavenou teplotu těla ( " set point " ) k nižším hodnotám a navozuje tak mírnou hypotermii .
( Produkce tepla je vyjádřena spotřebou kyslíku v litrech za minutu . )
Měření produkce tepla a kožních teplot u australských domorodců , kteří nocují na holé zemi za teplot kolem 0 o C .
Hlava domorodce je umístěna v nádobě , ve které se analyzuje množství kyslíku ve vydýchaném vzduchu .
Ze spotřeby kyslíku se stanoví velikost produkce tepla vyvolané svalovým třesem .
Bílé plochy na těle vyznačují místa , kde byly připevněny termočlánky
SCHWARZOVÁ - LYMSKÁ CHOROBA :
UMĚLECKÁ PŘÍLOHA :
Aleš Veselý , nar . 3 . 2 . 1935 v Čáslavi .
V letech 1952 - 58 studoval na Akademii výtvarných umění v Praze .
Od r . 1990 je profesorem na Akademii výtvarných umění .
Věda před 100 lety očima Vesmíru
O vlivu světla na kůži .
Na kůži , jež není zvyklá silným účinkům světla , způsobuje toto , jak známo , mocný zánět , úpal slunečný .
Pokusy se světlem elektrickým Hammer podal důkaz , že tento úpal slunečný na kůži vzniká téměř skoro jedině ultrafialovými paprsky vidma duhového , které se proto také často označují jakožto paprsky chemicky působivé nebo fotografické .
Výraz úpal slunečný nezdá se býti zcela správně volen , poněvadž svádí k náhledu , jako by vznikal tepelným účinkem světla .
Avšak účinek tepelných paprsků vidmových na kůži jest podstatně jiný nežli účinek paprsků vidmových , působících chemicky .
Onyno způsobují jen okamžitý a rychle opět mizející zánět kůže , kdežto účinek těchto objevuje se teprve později a prozrazuje se pak v zánětu , trvajícím po mnoho dní , který i po odchlípnutí pokožky mívá za následek trvalé zbarvení po neděle i měsíce .
Citlivost kůže lidské k světlu , která již za obyčejných poměrů jest značná , zvětšuje se u mnohých lidí pathologickým způsobem tou měrou , že druhdy již rozptýlené světlo denní způsobuje zánět kůže .
Světlo elektrické , vynikající mnohými paprsky nadfialovými , způsobuje silný zánět kůže i v takové vzdálenosti , v níž po záření tepelném není ani stopy . . .
Vesmír 1 . listopadu 1892 , str . 23
Porušování šafránu .
Doby novější dostalo se opět mnoho druhů porušeného šafránu do obchodu .
Z různých způsobů , poznati porušený šafrán " L ' Union Pharm . " doporučuje tuto snadnou zkoušku .
Miska porculánová naplní se vodou , a šafrán , který chceme zkoumati , hodí se na povrch její , když se dříve jednotlivé blizny co možná nejvíce od sebe oddělily .
Tělíska šafránová ( stigmata croci ) obklopují se okamžitě žlutým kruhem , kdežto látky umělé , zbarvené větším dílem anilinem , klesají ke dnu , zanechávajíce barevné proužky .
Korunní lístky šafránu planého nebo - li safloru ( Carthamus tinctorius ) neponořují se , ale nevydávají také žádného barviva .
Vesmír 15 . listopadu 1892 , str . 35
Pro bezpečnou potravu . . .
R . 1989 skupina britských vědců ve spolupráci s šesti velkými distributory potravy ustavila Poradní centrum pro bezpečnou potravu ( Food Safety Advisory Centre ) , zavedla telefonní poradenskou službu a průměrně přijímá denně 30 dotazů , v době krizí ( jako je nemoc šílených krav , viz Vesmír 69 , 484 , 1990 ) až 60 dotazů .
Podstatné je to , že ji financují distributoři ( kteří pochopitelně mají zájem , aby výrobci potravin svou práci neodbývali ) a přitom je nezávislá : má vědecký poradní sbor , v jehož čele je profesor mikrobiologie .
Uveďme několik problému , jež centrum např . řeší .
Polevy na dorty mohou být riskantní , když obsahují listerie .
Vajíčka dnes běžně jsou kontaminována salmonelami .
Informační letáky centra se rozdělují ve velkoobchodech sponzorujících distributorů a informují , jak potrava má být uchovávána v mrazničkách , jak se spotřebitelé mohou chránit před bakteriální kontaminací potravy převařováním , jak se potrava může sterilovat radiací apod .
R . 1990 centrum disponovalo 0.8 miliónu dolarů a mohlo dokonce podpořit 8 projektů výzkumu .
Centrum má podporu vládních úřadů , ale stejně přenáší konečnou odpovědnost za požívanou potravu na spotřebitele - dává jim však rady , jak na to .
To vše je popsáno ve " World Health Forum " , vydávaném WHO v Ženevě .
A ještě více : v 12 . svazku ( 1991 ) v čísle 4 jsou shrnuta " Zlatá pravidla WHO pro bezpečnou přípravu potravy " :
* Dokonale myjte syrovou potravu ( zeleninu ) a jinak dejte přednost potravě pasterizované ( mléko ) nebo ozářené .
* Dokonale propékejte maso , zejména mražené .
Když je pečené maso u kostí krvavé , je nebezpečné .
* Uvařené pokrmy sněžte hned .
* Když uvařené pokrmy schováváte , vězte , že mají být uchovávány při teplotě nad 60 - C nebo pod 10 - C .
Nepřeplňujte lednice .
* Když ohříváte dříve vařené pokrmy , dobře je povařte .
* Úzkostlivě zamezte kontaktu vařené potravy se syrovou ( např . nesmíte krájet pečené kuře na prkénku , kde jste porcovali syrové ) .
* Myjte si ruce dobře - zejména po kontaktu se syrovým masem a jinými potravinami , po kontaktu se psy , kočkami , a zejména želvami ( ! ) .
* Udržujte kuchyňské povrchy čisté ( dokonce se tu praví , že utěrky mají být denně čisté a vyvařovány ! ) .
* Chraňte uvařenou potravu před hmyzem , hlodavci i jinými živočichy .
* Používejte jen čistou nebo převařenou vodu .
Vratislav Schreiber
Bakteriální supertoxiny ( Vesmír 71 , 428 , 1992 / 8 )
. . .
D . Chmelař publikoval zajímavé úvahy o významu a účelu produkce těchto toxinů bakteriemi .
Otázka , k čemu jsou jim dobré , je skutečně velmi nejasná , ale botulotoxin je vhodným příkladem platnosti známého přísloví , že všechno zlé může být ( alespoň někdy ) dobré .
Poměrně častým neurologickým onemocněním jsou dystonie , které se projevují křečovitými mimovolními stahy některých svalů nebo svalových skupin .
Často bývá postiženo svalstvo v oblasti obličeje či krku - příkladem je blefarospasmus - křečovité stahy očních víček , které postižené velmi obtěžují a mohou vést v extrémních případech až k praktické slepotě .
Příčin distonií je celá řada , a jak to tak v takových případech obvykle bývá , léčba je velmi svízelná .
Léčebná opatření jako podávání myorelaxantií ( léků snižujících svalové napětí ) , antiparkinsonik , ale i léčba hypnózou , akupunkturou či dokonce neurochirurgické zákroky přinášejí často jen nejistý a přechodný efekt .
Nejlepší a dlouhodobý účinek má u těchto pacientů podávání velmi malých dávek botulotoxinu přímo do postižených svalů , kde účinkem toxinu dochází k dlouhodobé blokádě nervosvalového přenosu , a tak k zábraně křečovitých stahů těchto svalů .
( New England Journal of Medicine 326 , 1991 / 7 ) .
Ladislav Machala
Z deště pod okap
Fluktuace teploty ( viz M . Plavec , Vesmír 71 , 294 - 295 , 1992 / 5 ) v mikrovlnném reliktním záření , jež zjistila družice COBE a o němž referovala počátkem roku všechna možná média , mají podle teoretických rozborů za následek tak malé rozdíly v prapůvodní hustotě hmoty , že by se z nich - podle kosmologů - galaxie a jejich kupy v daném čase vůbec nestačily vyvinout .
A aby to teoretici neměli lehké , vyslovil C . Hogan podezření ( Astrophys . J . 398 , L 77 - L 80 , 1992 ) o možnosti , že signál , který naměřila družice COBE , není až tak fosilní , jak tvrdily prvé zprávy .
Horký ionizovaný kosmický plyn , který je spojen s kupami galaxií , není pro mikrovlnné fotony zcela průhledný .
To by znamenalo , že nehomogenity v teplotě reliktního záření jsou ještě nepatrnější , než jak napovídají výsledky COBE , a tedy tvorba galaxií ještě obtížnější .
Nature 359 , 672 , 1992
RNDr . Jaroslav Brouček
RNDr . Milan Mareš , DrSc . ( * 1943 ) vystudoval matematicko - fyzikální fakultu UK v Praze .
V Ústavu teorie informace a automatizace v Praze se zabývá teorií rozhodování a teorií fuzzy množin .
RNDr . Ivan Dvořák , CSc . ( * 1950 ) vystudoval biofyziku na MFF UK v Praze .
V Psychiatrickém centru v Praze se zabýval aplikací deterministického chaosu pro analýzu EEG .
Nyní má na starosti management firmy T 602 .
PhDr . Jiří Wackermann ( * 1953 ) vystudoval psychologii na FF UK v Praze .
V Psychiatrickém centru v Praze se zabýval aplikací deterministického chaosu pro analýzu EEG .
V současné době pracuje v Laboratoři D . Lehmana na univerzitě v Zürichu .
RNDr . Milan Paluš ( * 1963 ) vystudoval MFF UK v Praze .
V Psychiatrickém centru v Praze se zabýval aplikací deterministického chaosu pro analýzu EEG .
V současné době je na studijním pobytu na Beckmanově institutu v USA .
RNDr . Gabriel Hocman , CSc . ( * 1936 ) , viz Vesmír 71 , 216 , 1992
Doc . RNDr . Ivan Hrdý , DrSc . ( * 1928 ) studoval na Palackého Univerzitě v Olomouci a na Přírodovědecké fakultě UK v Praze .
V Laboratoři chemické ekologie hmyzu Ústavu organické chemie a biochemie v Praze se zabývá experimentální a užitou entomologií .
RNDr . Jiří Kvaček ( * 1963 ) vystudoval geologii na PřF UK v Praze .
V Paleontologickém oddělení Národního muzea v Praze se zabývá paleobotanikou , především křídovou květenou .
Robert P . Crease
Charles C . Mann
Fyzika pro mystiky
ROBERT P . CREASE
CHARLES C . MANN
Michael Talbot : Beyond the Quantum
Macmillan Publ . Comp . , 240 str . , 18.95 $
Alastair I . M . Rae : Quantum Physics - Illusion or Reality
Cambridge Univ .
Arthur Fine : The Shaky Game
/ Einstein , Realism , and the Quantum Theory /
The University of Chicago Press , 186 str . , 25 $
Před 57 lety vynalezl k ilustraci nepochopitelných důsledků kvantové mechaniky rakouský fyzik Erwin Schrödinger rafinované zařízení známé jako " Schrödingerova kočka " .
Představte si kočku uzavřenou v ocelové krabici spolu s Geigerovým čítačem , malým množstvím radioaktivního materiálu , kladívkem a ampulí s kyanovodíkem .
Zařízení je uspořádáno tak , že po rozpadu atomu elektrický puls Geigerova čítače spustí mechanismus , kladívko rozbije ampulku a uvolní jed .
Problém je , jak popsat stav kočky po uplynutí hodiny , aniž bychom se podívali do krabice .
Na první pohled se řešení zdá zřejmé .
Zdravý rozum říká , že kočka je buď mrtvá , nebo živá .
Atom se buď rozpadl , anebo nerozpadl .
Ale radioaktivní rozpady se rozhodně dějí v " nepřirozené " říši kvantové mechaniky , v níž jsou věci odlišné .
Podle standardní interpretace teorie nejsou tyto rozpady jednoznačně determinované , dokud někdo neprovede měření , což v daném případě znamená otevřít krabici a zjistit , jak na tom kočka je .
Do té doby " ( s odpuštěním ) živá kočka a mrtvá kočka jsou smíchány nebo rozmazány " , psal Schrödinger .
Jinými slovy , dokud krabici neotevřeme , je Schrödingerova kočka i živá , i mrtvá .
Schrödinger se domníval , že tento absurdní závěr implikuje , že s kvantovou mechanikou je cosi velmi špatného .
A co horšího , že tato absurdita pramení v jeho vlastním příspěvku k teorii : z vlnové funkce , kterou objevil r . 1926 .
Vlnová funkce , základní pojem kvantové fyziky , určuje chování základních komponent hmoty - elektronů , protonů - ve výborné shodě s experimentem .
Do objevu vlnové funkce byly tyto komponenty chápány jako svého druhu částečky - nepatrné kuličky , i když kuličky se zvláštními vlastnostmi .
Schrödingerova rovnice však popisuje všechno uvnitř atomu jakýmisi vlnami .
Jak je možné z " nehmotných " vln stvořit základní prvky a základní struktury světa ?
Jestliže jsou obyvateli subatomového světa vlny , z čeho jsou tyto vlny ?
To byly otázky , které trápily fyziky bezprostředně po vzniku kvantové teorie .
Interpretace tohoto zamotaného stavu věcí je obecně připisována teoretikovi Maxovi Bornovi , který ukázal , že řešení Schrödingerovy rovnice nepředstavují " reálné " vlny , nýbrž určují pravděpodobnosti , s jakými nalezneme určité hodnoty při měření různých fyzikálních charakteristik částic - např . pravděpodobnosti , že daný elektron může být nalezen v bodě A v čase B .
Takže vlnová funkce částice je svého druhu katalog všech jejích možných stavů existence , resp . výsledků všech možných měření na ní provedených .
Když fyzik provádí měření , vlnová funkce " kolabuje " : všechny možné stavy až na jeden jsou vyloučeny a experimentátor skončí u aktuálních hodnot pro A a B .
V případě Schrödingerova ďábelského zařízení je situace trochu komplikovanější .
Vlnová funkce popisuje nejen stav radioaktivní látky , ale celého uspořádání : Geigerova čítače , kladívka , ampule a kočky .
Když pozorovatel otevře krabici , vlnová funkce , která je superpozicí dvou kvantových stavů - jednoho , v němž se atom ještě nerozpadl a kyanovodík je ještě v ampuli , a druhého , v němž se již rozpadl a kyanovodík se rozptýlil v krabici - , kolabuje a kočka je buď mrtvá , anebo živá .
Může se zdát , že na Bornově interpretaci anebo na neschopnosti pozorovatele předpovědět výsledek měření není nic tak zásadně překvapivého .
Lidé sázejí po staletí na to , jak padne mince , aniž by to narušovalo pravdy fyziky .
Zákon , který takovou událost popisuje , říká , že je padesátiprocentní pravděpodobnost , že padne orel a padesátiprocentní pravděpodobnost , že padne panna .
Tato statistická neurčitost znamená jen to , že neznáme přesnou rychlost a úhel vrhu , směr proudění vzduchu atd .
Kdybychom je znali , mohli bychom výsledek předpovědět .
Naše spolehnutí na pravděpodobnost pouze naznačuje naši nevědomost těchto neznámých faktorů .
Avšak pravděpodobnosti v kvantové mechanice mají hlubší význam , jak ponejprv zdůvodňoval dánský fyzik Niels Bohr .
V září 1927 na Voltově kongresu v Como ( v Itálii ) Bohr tvrdil , že kvantová mechanika je úplná - že principiálně nemůžeme vědět více , než co je schopna vypovědět vlnová funkce .
Dokud pozorovatel neprovede měření a dokud vlnová funkce nezkolabuje , elektron nemá určitou polohu ( resp . hybnost či energii ) .
Toto vyjádření , které tvoří úhelný kámen kodaňské interpretace , uvrhlo fyziky do ontologické šlamastiky .
Jestliže totiž vlastnosti objektu nemají hodnotu , dokud nejsou měřeny , objekt neexistuje v žádném obvyklém smyslu .
Např . Einstein celému pojetí oponoval .
Říkal , že kvantová mechanika není úplná ;
musejí existovat neznámé faktory - " skryté proměnné " - , které , až budou objeveny , dovolí vědcům popsat chování subatomové částice stejně přesně jako kuliček na hraní : nebudou dále existovat kolabující vlnové funkce , nebudou dále existovat paradoxy typu Schrödingerovy kočky .
Bohr nesouhlasil a oba muži strávili léta argumentováním , aniž by jeden druhého přesvědčil .
V diskusi vytvořili několik zvláštních protipříkladů , zejména když se snažili přenést své názory o subatomovém světě do příběhů , které mohou být zviditelněné ve světě našem .
Předpokládejme , že máte kouli v jedné ze dvou zavřených krabic , psal Einstein r . 1935 ;
jestliže říkáte , že je stejná pravděpodobnost , že koule je v jedné či druhé krabici , je to neúplný popis , protože koule je jasně v jedné , nebo v druhé krabici .
Proč se věci mají jinak , když Schrödingerova rovnice říká , že elektron má stejnou pravděpodobnost výskytu na dvou místech ?
Není přece napůl na obou místech , anebo je ?
" A jestliže věříte v kvantovou mechaniku , musíte říkat , že kočka je jak živá , tak mrtvá ? " ptal se o něco později Schrödinger .
Bohr se však nevzdal .
Cítil , že potíže v obou příkladech ( kočka v krabici , kulička v jedné z krabic ) spočívají v neschopnosti vyrovnat se s výzvou , kterou kvantová mechanika předkládá konvenčním ontologickým pojmům .
Schrödingerovo zařízení na trávení koček se zásadně liší od přístroje , který např . automaticky hází mincí a aktivuje smrtelnou dávku jedu , když padne orel .
V teorii výsledek takového klasického procesu může být předpovězen na základě přesné specifikace mechanismu - úhlu hodu , výšky , do níž vrhne minci , její citlivosti na takové vnější faktory , jakými jsou atmosférický tlak a gravitace .
Jakákoli neurčitost je způsobena výhradně neznalostí .
Avšak v kvantových procesech , podle kodaňské interpretace , existuje pouze vlnová funkce .
Atom je superpozice pravděpodobností ;
radioaktivní rozpad nemůže být nikdy předpovězen s určitostí ;
a kočka je skutečně směsí mrtvé a živé . . .
Kodaňská interpretace tyto názory formuluje v termínech " pozorovatele " , jehož intervence - např . otevření Schrödingerovy bedny - způsobuje kolaps vlnové funkce a činí kvantovou situaci určitou , činí z elektronu opět kuličku .
Naneštěstí když se Bohr se svými kolegy pokusil přesně rozhodnout , kdo či co je to " pozorovatel " , jejich filosofická diskuse byla méně rigorózní než jejich fyzika .
Pouhé použití slova " pozorovatel " mělo zavést do fyziky subjektivitu .
Po určité diskusi se kodaňská skupina rozhodla , že to je v pořádku .
Vědomí pozorovatele , který otvírá bednu , způsobuje kolaps vlnové funkce , a tudíž rozhoduje o životě nebo smrti kočky .
Od tohoto postoje byl jen malý krůček k závěru , že existence světa závisí na vědomí , že ve skutečnosti realita je mentální konstrukce .
Málokdo by se domníval , že teorie s takovou praktickou hodnotou ( kvantově mechanické predikce jsou výjimečně přesné ) by mohla otevřít Pandořinu skříňku tak mlhavých spekulací .
V průběhu let ontologické důsledky kodaňské interpretace inspirovaly komentáře filosoficky založených fyziků a v poslední době zejména filosoficky založených nadšenců , kteří vyjmuli kvantovou mechaniku z subatomické oblasti a obdařili ji významem pro lidskou činnost a osud .
Toto překvapivě populární hnutí zplodilo celý žánr knih , které mezi jinými věcmi tvrdí , že fyzika 20 . století dokazuje telepatii , kolektivní nevědomí , komunikaci nadsvětelnými rychlostmi .
Věří se , že Bohr a jeho spolubratři stejně jako mnozí jiní moderní sv . Anselmové vytvořili důkaz existence Boží .
Speciálně zavádějící jsou přesvědčení , že existují paralely mezi kvantovou mechanikou a starým asijským myšlením , vývoj , který dosáhl vrcholu ve spisech Shirley MacLaineové , herečky , jejíž autobiografie tvrdí , že " pochopení spirituálních principů je identické pochopení vědeckých principů " , že kvantová mechanika je způsob vesmíru , jak říci , že jsme Bůh .
Skutečně , diskuse dostala přídech teologického šílenství spojeného s argumentem ze 14 . století , zda svatý Duch je totožné substance ( homousios ) anebo podobné substance ( homoiusios ) jako Otec .
Zdá se , že osud křesťanství pak závisel na dvojhlásce ;
nyní se zase zdá , že význam reality visí na položivé kočce .
Capra říká , že obojí - fyzika i tyto duchovní tradice - postulují souvislost , a tudíž jednotu všech věcí .
Gary Zukav , který není vědcem , pak napsal knihu The Dancing Wu Li Masters , jež získala cenu " Americké knihy " r . 1980 pro svěží prohlášení že , " důsledky kvantové mechaniky jsou psychedelické .
Nejenomže ovlivňujeme naši realitu , ale do určité míry ji i vytváříme . "
Zukav psal , když oznamoval svůj objev , že fyzika není sterilní a nudná disciplína , jak se domníval .
Spíše než mít pocit znechucení vědeckým naladěním , říká , měli bychom je velebit za to , že nás fyzika vede do přátelštější budoucnosti : " na nejneuvěřitelnějších místech , mezi urychlovači částic a počítači , se vynořuje naše vlastní Cesta bez Tvaru .
" Jinými slovy , přijetí vědeckého vhledu vede lidstvo k duchovnímu osvícení .
Kritický úspěch knihy " The Dancing Wu Li Masters " inspiroval jiné popularizátory včetně fyzika Freda Alana Wolfa , jehož kniha " Taking the Quantum Leap " rovněž získala cenu " Americké knihy " ;
Paula Daviese , dalšího vědce a autora knihy " God and the New Physics " ;
a MacLaineovou , která cituje Zukava v epigrafu knihy " Dancing in the Light " .
Její krédo je typickým kvantovým mysticismem : Metafyzické zkušenosti ji vedly " k hlubšímu porozumění , co se noví fyzici a staří mystici pokoušeli sladit ve svých myslích : realitu vědomí . . .
Zdá se , že se ocitli na pokraji souhlasu , že ani vesmír není nic jiného než vědomí .
Že vesmír a Bůh sám mohou být jedno gigantické kolektivní ' myšlení ' . "
Příliv takovýchto knih neustává .
Mezi posledními je kniha Michala Talbota " Beyond the Quantum " .
Talbot , autor dvou hororů , vztahuje subatomovou fyziku k poltergeistům , přenosům na dálku , " M - polím " , termitím hnízdům , mořským sasankám , protozoím a lidem , kteří žijí normální život , přestože nemají ve skutečnosti žádný mozek .
Jeho předpokladem je více méně přesvědčení , že my všichni jsme spojeni se všemi a se vším .
Talbot říká , vyplývá to z kvantové mechaniky , z toho , jak ukazuje , jak nerozuzlitelně jsou spojeni pozorovatel s pozorovaným .
Způsobujeme kolaps vlnové funkce , když provádíme pozorování .
Tak dává mysl tvar hmotě .
Nevyhnutelně cituje Talbot Schrödingerovu kočku ve spojeni s paradoxem Schrödingerova přítele .
R . 1961 maďarský fyzik Eugen Wigner upozornil , že jestliže Geigerův čítač a kočka ( obé v nějakém smyslu registruje události ) jsou části vlnové funkce , pak není žádný důvod vylučovat Schrödingerova pozorovatele z experimentálního zařízení .
Ke skutečnému měření může dojít , pouze když další osoba ( Wigner ) se zeptá té první ( svého přítele ) , zda je kočka živá , nebo mrtvá .
Podle kodaňské interpretace je pak celý systém pozorovatel plus kočka rozmazán .
A co navíc : jestliže se zeptá další přítel na kočku , pak první dva lidé mohou být rovněž nazíráni v mlze potenciality .
Jak napsali astrofyzici John Barrow a Frank Tipler , takové uvažování má mimořádné důsledky : řetěz pozorování může pokračovat s tím , že nic není definitivně reálné , " dokud všechny řady pozorování všech pozorovatelů , kteří kdy existovali a budou existovat , všech událostí , které kdy nastaly a které nastanou , nejsou nakonec spojeny v jedno konečné pozorování Posledního Pozorovatele . "
Protože " poslední pozorovatel " je nějaké božstvo , je tímto způsobem Schrödingerova kočka důkazem existence Boží .
Ačkoli Wigner nakonec paradox odmítl , neboť implikuje , že jeho přítel neexistuje , dokud jej Wigner neuzná , Talbot jej přijímá v jeho plném důsledku .
Tvrdí , že " aktuální osud kočky , zdá se , existuje pouze v neustále expandujícím řetězci komunikujících pozorovatelů .
Řečeno jinak , osud kočky má co do činění méně s tím , co existuje ' vně ' a více s tím , co existuje čistě v království informace " - což je Talbotův termín pro Boha .
V tomto tónu přechází Beyond the Quantum od jednoho podivného předmětu k jinému se závratnou rychlostí připomínající Ripleyovu knihu Believe It or Not !
Talbot píše stejně entuziasticky o tendenci molekul organizovat se do větších struktur jako píše o poltergeistech :
" Tento nekončící tanec hmoty naznačuje , že vesmír sám je zahrnut do hrozného a úžasného chvění a že malé víry vědomí , jako jsou poltergeistři , nejsou ničím jiným než nekonečnou explozí sebeorganizujícího se softwaru , který se stále vytváří a větví donekonečna využívaje sebe sama v informačním horizontu vesmíru . "
Tato záplava vyvolala reakci fyziků snažících se vysvětlit význam kvantové mechaniky bez rekursů k mystice a k okultismu .
Rovněž filosofové se pokusili přiživit .
Obdivuhodný , i když nakonec neúspěšný pokus fyzika vyřešit paradox předložený fyzikou 20 . století , je krátká a jasná kniha Alastaira Raea - " Kvantová fyzika : Iluze nebo realita ? "
Po diskusi Schrödingerovy kočky se Rae vrací k otázce " Je to všechno ve vědomí ? "
Dochází k závěru , že nikoli , a jako důkaz uvádí práci chemika Ilji Prigogina , nositele Nobelovy ceny , jehož ideje ovlivnily studium chaotických procesů - takových jevů , jako je pohyb částice v plynu nebo turbulence rychle proudícího toku .
Prigogin byl mezi objeviteli toho , co se nazývá " silné míšení " - vytváření velkých změn v komplexním systému drobnými obměnami počátečních podmínek .
( Uvažte dráhu kuličky v hracím automatu ;
nepatrný rozdíl v počátečním štulci je odpovědný za výhru anebo za prohru . )
Jednoduše řečeno , Prigogin vyvozuje , že každý makroskopický systém v Newtonovském světě , od molekuly po stroj , je podřízen silnému míšení a že i něco tak nepatrného , jako je měření , silné míšení indukuje .
Kvantová mechanika na druhé straně popisuje pouze systémy bez silného míšení , takové jako samotné částice letící prostorem nebo malé agregáty těchto částic izolovaných od interakcí s ostatními částicemi .
Změna počátečních podmínek v takových systémech nevytváří drastické účinky , protože jsou tak jednoduché .
To má za následek , že elektron se pohybuje podle zákonů kvantové mechaniky , jenom pokud je izolován od zbytku vesmíru , včetně zkoumajícího fyzika .
Takže kvantověmechanické efekty jsou v principu nepozorovatelné , což , jak Rae připouští , vede k pohledu , který silně připomíná kodaňskou intepretaci .
Podle obou názorů měření mění kvantověmechanický systém v klasický .
Když se radioaktivní atom v Schrödingerově ďábelském zařízení rozpadne , spustí Geigerův čítač .
Měřící přístroj - Geigerův čítač zavádí silné míšení , a tudíž Schrödingerova rovnice , která popisuje pouze kvantové situace , není dále použitelná .
Kočka existuje pouze v jednom stavu ;
je mrtvá , ať už ji někdo pozoruje , či nikoli .
Ale tím , že se systémy se silným míšením prohlásí za klasické a systémy bez silného míšení za kvantové , nechávají Rae a Prigogine neřešeny dvě ústřední pochybnosti ilustrované paradoxem kočky .
Za prvé , kde je hranice mezi kvantovým a klasickým světem ?
Jedna částice není podrobena silnému míšení , ale jak je tomu s pěti , devíti , sedmnácti částicemi ?
Za druhé , je vlnová funkce popisem něčeho , anebo je to věc sama ?
Když částice jsou v tomto čistém , nepozorovatelném kvantovém stavu , jsou reálné ?
Jestliže ne , co jsou ?
Filosofové se zdáli být těmi správnými lidmi k objasnění těchto pojmových východisek ;
naneštěstí jen málokteří mají požadované znalosti fyziky .
Výjimkou je Arthur Fine , autor souboru esejů The Shaky Game : Einstein , Realism , and the Quantum Theory .
Velká část Fineovy knihy se zabývá definováním filosofické pozice zastávané jednotlivými stranami kvantové kontroverze .
Einsteinův postoj je např . znám jako realismus : kvantový svět se skládá z reálných objektů , velice podobných objektům našeho světa ;
popis takovýchto objektů je pravdivý , jestliže přesně vystihuje jejich charakteristiku .
Kodaňský postoj naproti tomu je nazýván antirealismem ;
tvrdí , že složky kvantového světa ve skutečnosti neodpovídají ničemu , co si můžeme představit .
Kvantová mechanika je pouze systémem matematických konstrukcí ;
popis kvantových objektů je pravdivý , jestliže přesně předpovídá výsledek experimentů .
Fine zamítá obě tato filosofická stanoviska a navrhuje třetí přístup , přirozené ontologické chování , podle něhož se musíme zdržet hledání významu ve vědeckých teoriích .
Jeho rada je pragmatická : " Jestliže to funguje , nepochybujte o tom ! "
Ale Fine rovněž škobrtl o Schrödingerovu nešťastnou kočku .
Vzal si za cíl objevit přijatelný realistický model a skončil u zvláště komplikované varianty teorie skrytých parametrů , v níž jsou dosud neznámé rysy kvantového systému zahrnuty tak , aby se autor vyhnul paradoxům vlnové funkce a aby předpověděl , kdy se atom v krabici rozpadne .
Teorie , jak si ji Fine konstruuje , je překomplikovaná . . .
Skutečně , navrhuje ne několik skrytých parametrů , ale celé soubory skrytých parametrů , aniž by kdy specifikoval jejich podstatu .
Některé z těchto souborů skrytých parametrů jsou vnitřně " defektní " , v tom , že z neznámých důvodů se s nimi některé typy měření nedají provést .
Tudíž při měření je to , co se měří , nanejvýš omezená podmnožina všech souborů proměnných .
Když se pozorovatel dívá dovnitř Schrödingerovy krabice , redukuje se soubor proměnných na podmnožinu a vlnová funkce kolabuje .
Nakonec Fineova teorie zní právě tak podezřele jako kodaňská interpretace , již měla nahradit .
Jak je kvantová mechanika dosud matoucí pro fyziky a filosofy , tak je přímo záhadná pro nevědce .
A v tom spočívá mnoho z její přitažlivosti .
Někteří lidé na Západě si myslí , že kvantová mechanika a některé proudy asijského myšlení jsou zaměnitelné jednoduše proto , že jsou záhadné .
Toto pojetí je " odstřeleno " v knize Sal Restiva " Sociální vztahy fyziky , mysticismus a matematika " , v níž autor analyzuje analogie činěné mezi paradoxy kvantové mechaniky a paradoxy východního mysticismu ( zvukem tlesknutí jednou rukou ) .
Zukav se např . táže : " Je to jen shoda okolností , že budhismus zkoumá ' vnitřní ' realitu před tisíci lety a fyzikové zkoumají ' vnější ' realitu o tisíc let později a obě strany přijdou na to , že ' porozumět ' zahrnuje překročit bariéru paradoxu ? " .
Restivo odpovídá ano .
Mystické paradoxy nemohou být rozřešeny rozumem , a tak vedou mysl k překročení obvyklých kategorií myšlení a ke zcela neracionálním pravdám ;
takové paradoxy jsou užitečným cvičením - pomáhají duchovnímu rozvoji - a proto se pěstují .
Paradoxy ve fyzice na druhé straně ukazují , kde se nedostává racionálního pochopení , jehož má být dosaženo .
Jsou překážkami , které musí být eliminovány , jestliže má poznání pokročit .
Restivův útok zničuje zejména poukazem , jak pokusy vést takové paralely pokřivují východní mysticismus i fyziku .
Zenoví buddhisté věří , že individuální vnímání je vnitřně fragmentární a prozatímní ne proto , že - jak si mnozí západní obdivovatelé myslí - pozorovatel vytváří realitu , ale proto , že vytváří iluze - od osobních přesvědčení , přes kulturní předsudky až po vědecká vyjádření - které , nemůže si pomoci , musí interpretovat jako realitu .
Dnešní kvantový zen ignoruje náboženské víry Východu právě tak jako kalifornský zen , neškodná utopie hipíků předchozí generace .
Restivo vyvozuje , že okolnost , zda západní lidé rozumějí východnímu mysticismu , může být věcí vedlejší , neboť úsilí nalézt paralely s kvantovou mechanikou není nakonec dáno duchovním zápalem , nýbrž je motivováno ideologicky .
Pro školu tvrdící , že " fyzika je mystika " , činí vědu lidštější spojení s náboženstvím , a náboženská víra se stává svou vazbou s vědou důvěryhodnější .
Ve skutečnosti jdou kořeny tohoto nepřirozeného spojení hlouběji , než si Restivo představuje .
Jdou až do doby Koperníkovy , kdy věda vypudila člověka ze středu vesmíru .
Od té doby se svět již neotáčí kolem nás a věda nás neustále zmenšuje .
Podle evoluční teorie jsme pouze jedním druhem mezi milióny , jejichž existence je náhodná a jejichž zánik bezprostředně hrozí .
Při nejlepším , naše nejvznešenější myšlenky , díla a instituce jsou adaptivní mechanismy , jejichž jediným účelem je zajistit přenos genetického materiálu z jedné generace na další .
Přinejhorším jsou to neužitečné přívěsky k životu .
Jak říkal Pascal , jsme pouhé myslící rákosiny , které může kapka vody nebo smítko prachu vymazat z existence .
Talbot a další hlasatelé paralelismu se zoufale snaží nalézt nějaký důkaz , aby tuto tendenci obrátili .
A domnívají se , že tento zvrat je zvěstován takovými kvantovými záhadami , jakou je Schrödingerova kočka , která ( jak se zdá ) ukazuje , že existenci vesmíru vytváříme svým myšlením .
Chtějí , aby bylo řečeno , že po stoletích vědeckého pokořování lidstvo ( humanity ) bylo nakonec znovupostaveno na své oprávněné místo pod sluncem .
Talbot vyjadřuje tuto touhu pronikavě jasně :
" Přes všechny své pozitivní atributy čistě redukcionistický a mechanistický přístup sklouzává k tomu , že nahlíží na vesmír jako na gigantický náhodný stroj , v němž my lidé jsme pouhou náhodnou " poruchou " .
Ale my jsme více než jen stroje .
Poučení nové fyziky je , že ve všech věcech úžasně zurčí inteligence a . . . uznáním , že jsme částí živého dění kosmu , je možné , že se přiblížíme k znovunastolení významu , který tak hořce postrádáme . . .
Je jasné , že mnohé z dnešních světových problémů je dáno rozbíječstvím , sobeckostí a rozkouskováním .
Skutečnost , že nová fyzika obsahuje velice silné metafory sebetransformace a sociální transformace . . . , může být dobrým prvním krokem k léčení těchto chorob . "
S těmito nadějemi můžeme sympatizovat , přestože nebudeme souhlasit s nepochopením kvantové mechaniky , které je inspirovalo ( kdyby pro nic jiného , tak proto , že podklad pro tento paralelismus - kodaňská interpretace - je tak mlhavý ) .
Věda neustále přepracovává své základy a ani kvantová mechanika není imunní ke změnám .
Jestliže nový experiment ukáže , že kodaňská interpretace je nesprávná , co se stane s Talbotovým přátelským vesmírem ?
Tato otázka není planá .
R . 1986 tři italští fyzikové - Giancarlo Ghirardi , Alberto Rimini a Tulio Weber - navrhli modifikaci Schrödingerovy rovnice , která jasně ilustruje rychlost , s níž se může změnit " vědecká krajina " .
Stručně řečeno , jejich modifikace představuje hypotetickou konstantu přírody , která řídí pravděpodobnost , že vlnová funkce kolabuje spontánně , aniž by intervenoval pozorovatel .
Jelikož však hodnota konstanty je velmi malá , je pravděpodobnost , že se to stane jakékoli dané částici v daném čase , také velmi malá ;
může kolabovat jednou za sto miliónů let .
To znamená , že možnost vidět libovolnou jednotlivou částici v kolabovaném stavu v laboratoři je nepravděpodobná , takže jednotlivá částice vykazuje plné spektrum podivného kvantového chování - vlnové efekty , superpozici stavů atd .
Avšak velký objekt - kočka nebo Geigerův čítač - obsahuje trilióny triliónů částic , což má za následek nespočet kolapsů v libovolný okamžik .
Souhrn těchto kolapsů je to , co v libovolný okamžik vidíme , a tak objekty našeho světa se zdají být vždy v určitém , nevlnovém stavu .
Jestliže je hypotéza těchto fyziků správná , předvádí , jak může obyčejná praxe fyziky vědu vymanit z dilematu kodaňské interpretace .
Teorie definuje logickým způsobem hranici mezi klasickými a kvantovými jevy ;
navrhuje , že tvoří kontinuum , kde kvantové jevy přecházejí v klasické na škále mnohem pod lidským vnímáním .
Teorie se vyhne i paradoxům : kočka je vždy buď živá , anebo mrtvá .
A konečně , na rozdíl od Prigoginova silného míšení a Fineových defektních proměnných , má tato hypotéza testovatelné důsledky .
Potvrzení hypotézy může být pro obtížnost experimentů vzdálené .
Navíc teorie neřeší podstatu vlnové rovnice - zda kvantové objekty existují nezávisle na rovnici .
Zdá se tedy , že Schrödingerova spektrální kočka bude pronásledovat kvantovou mechaniku ještě v dalších letech .
A vezmeme - li v úvahu lidskou touhu po konečné realitě , jistě je nevyhnutelné , že pokud fyzici neučiní význam kvantové mechaniky jasný , chopí se výzvy někdo jiný .
Skutečně , rozsah hledání mystického vhledu , který fyzika podnítila svou vlastní pojmovou konfúzností , může ukazovat , kolik práce fyzikové a filosofové ještě mají před sebou .
/ Přeložil Ivan Boháček /
LITERATURA
J . Niederle :
Diskuse k článku : The Sciences January / February 1988 , p . 13 - 14
PhDr . Alena Vališová : ASERTIVITA V RODINĚ A VE ŠKOLE
Nakl . H + H , Praha 1992 , 156 stran , brožura , cena neudána ( podle katalogu nakladatelství plánovaná Kčs 30 , - ) .
Když jsem recenzní výtisk dostal do ruky , první mojí starostí bylo zjistit , co to vlastně asertivita je .
Doufám , že moje neznalost čtenáře Vesmíru nepobuřuje .
V Ilustrovaném encyklopedickém slovníku ( Academia , Praha 1980 ) jsem asertivitu nenašel , ale je tam aserce : " vyjádření uznání , že nějaký výrok je pravdivý ;
opakem a . je odmítání . "
To mi příliš nepomohlo , ale po přečtení prvých stránek jsem po zajímavé diskusi o tom , co si který ze studentů autorky pod asertivitou představuje , dospěl k její definici : asertivita je způsob komunikace a jednání , kterým člověk vyjadřuje a prosazuje upřímně , otevřeně a přiměřeně své myšlenky , city , názory a postoje jak pozitivní , tak i negativní podoby .
Definice ještě dále pokračuje a stojí za přečtení , stejně jako celá knížka .
Autorka dále ( podle mne trochu scholasticky ) rozlišuje základní , empatickou , stupňovanou a konfrontativní asertivitu a celé to - jakkoli scholastické - pomáhá člověku utřídit a utříbit svou mysl .
Samozřejmě by myšlení a konání bylo na překážku , kdyby se stále teoreticky rozebíralo .
Na druhé straně pochopení vlastních popudů a pochopení toho , co bychom rádi viděli u svých dětí ( otevřenost , kritičnost , samostatnost , tvořivost , emoční jistota , hodnotová pevnost , porozumění druhým lidem , nezávislost a odpovědnost za vlastní jednání ) stojí za jisté uvědomělé úsilí .
Nakonec některé triky asertivity ( typu pokažená gramofonová deska - kdy stále opakujeme své ne , nebo přijatelný kompromis a mnohé další ) by si každý z nás k svému prospěchu mohl osvojit , pokud na ně nepřišel již dříve .
V tom případě ale pozná , že knížka užitečně definuje a klasifikuje základní pravidla úspěšného lidského chování .
Vratislav Schreiber
Obezita a virové infekce
Po intracerebrální ( nitromozkové ) infekci virem psinky se u části myší po překonání onemocnění vyvine obezita .
Krátce po infekci je možno virus prokázat ve ventromediálních oblastech hypothalamu a u obézních myší dochází následně v této oblasti ke ztrátě části neuronů .
Hypothalamus je část mozku , která mimo jiné hraje významnou úlohu v regulaci příjmu potravy a zdá se možné , že některé virové infekce , které ani nemusí vyvolat klinicky manifestní onemocnění , by mohly takto navodit vznik obezity .
S tím koresponduje skutečnost , že např . u lidí , kteří překonali Economovu letargickou encefalitidu ( virové onemocnění centrálního nervového systému , které se projevuje mimo jiné také častým zvratem spánku a bdění ) dochází často ke vzniku chronického neurologického postižení sdruženého až v 10 % se vznikem obezity .
Autoři článku v Journal of Neuropathology and Experimental Neurology ( Vol . 51 , No . 1 , 1992 ) doporučují věnovat větší pozornost neurohistologickému vyšetřování hypothalamů zemřelých obézních lidí .
Kdyby se vztah mezi virovými infekcemi a obezitou podařilo potvrdit , byla by to alespoň pro část tlouštíků solidní výmluva na jejich nadbytečné kilogramy .
Ladislav Machala
38 - 34
Jsou dávno pryč časy , kdy jsme ještě mohli učit své studenty všechno , co by měli znát . . .
Jediným důležitým a realistickým úkolem vyššího školství je postavit studenty na své vlastní intelektuální nohy . . . aby byli v případě potřeby schopni číst , studovat a rozvíjet svoje vědomosti samostatně . . .
V souvislosti s oživením zájmu o výchovu vědců a inženýrů dochází v současné době znovu k diskusím o postoji veřejnosti k vědě a technice .
Někteří jednotlivci připomínají při této příležitosti " neúspěch " snah o vytvoření studijních plánů v padesátých a šedesátých letech a vyzývají k zahájení nového kola jejich přípravy .
Doufají přitom , že tentokrát to budou materiály " lepší " a " účinnější " .
Zdá se mi , že si dělají bláhové naděje .
Pedagogickou úroveň existujících učebnic by jistě bylo možné zlepšit , obávám se však , že by to hlavní problémy neodstranilo .
Ani sebelepší studijní materiály totiž nemohou " učit samy " . . .
Druhým a hlavním důvodem neúspěchu nových studijních materiálů je způsob , jímž se provádělo přeškolování učitelů .
Přestože na ně bylo podle pokynů profesorských sborů univerzit vynaloženo velké množství peněz i úsilí , mnoho užitku nepřineslo .
Nějaký smysl mělo jen tenkrát , když školitelé poznali a respektovali , že frekventanti mají velmi chabou představu o vědě a že jsou na téměř stejné úrovni jako jejich vlastní žáci ;
jenom tehdy bylo účinné , pokud se v něm pomalu a pečlivě probírala látka , kterou měli učitelé později vykládat ve svých třídách .
ARNOLD B . ARONS , Cesta k přírodovědné gramotnosti
Čs . čas . fyz . A 35 , 151 - 158 , 1985
Apokalypsa , nebo eden ?
Horká debata o mýtu a realitě skleníkového efektu
VÁCLAV CÍLEK
Americká expedice , která se v tomto roce pod vedením G . J . Kukly opět vrátila do naší země zkoumat sprašová souvrství citlivě odrážející změny klimatu za posledních několik set tisíc let , přivezla nejenom nové údaje o našich půdních komplexech , ale také několik zajímavých publikací .
Nejzajímavější z nich je kniha Roberta C . Ballinga ( 1992 ) : " The heated debate . Greenhouse predictions versus climate reality " , která vyšla v Pacific Research Institute v San Francisku .
Prof . Balling na pouhých 160 stranách textu shrnuje výsledky více jak 500 citovaných prací týkajících se skleníkového efektu a změn klimatu .
Na různých smetištích , ve která se změnila většina našich sprašových profilů , často ve společnosti kolegiálních Romů recyklujících druhotné suroviny , jsme rozebírali problematiku klimatických změn .
Ze společných diskusí a hlavně na základě knihy samotné vznikl tento článek .
Skleníkové evangelium
Skleníkový efekt je mechanismus , který prostřednictvím vodní páry a některých dalších plynů v atmosféře vrací zpět na Zemi část vyzařované energie a tím ji zahřívá .
Výraz " skleníkový efekt " se stále častěji používá ve smyslu nežádoucí změny klimatu způsobené lidskou činností uvolňující do ovzduší tzv . skleníkové plyny .
Je to vžitý , ale chybně zvolený název : zvýšení teploty ve skleníku není dosahováno odrazem a zachycením zářivé energie , ale zamezením proudění teplého vzduchu ohřátého půdou .
Až do poloviny 70 . let tvořila klimatologie poněkud okrajový obor věd o atmosféře , vybíjející se hlavně v rutinním zpracovávání klimatických dat .
Počátkem 70 . let zorganizoval G . J . Kukla setkání nejprominentnějších kvartérních klimatologů , které vyústilo v memorandu o celkovém ochlazování glóbu a příchodu doby ledové .
Memorandum bylo zasláno americkému prezidentovi , jehož administrativa vzala varování vážně .
Vzápětí následovalo v Americe několik extrémních zim , které způsobily poplach ve vlivných obilnářských státech .
Spojené státy cítily , že mohou ztratit jednu ze svých hlavních zbraní proti Sovětskému svazu - pšenici .
Noviny byly plné doby ledové .
Politici a ochranáři požadovali okamžité kroky k zastavení ochlazování .
A právě v těchto letech se rozvinula " velká klimatologie " globálních změn .
Několik vědců však zůstalo skeptických a trpělivě shromažďovalo údaje z prvních satelitů , zdokonalovalo analytické techniky , propracovávalo numerické modely a vytvářelo obrovské klimatické databáze .
Koncem 70 . let se americké počasí víceméně stabilizovalo a doba ledová přestávala být aktuální .
Na její místo se ve vědeckých časopisech začínají umísťovat první solidně analyticky podložené práce o skleníkových plynech .
Zatím ještě nepronikají na stránky populárního tisku .
" Bomba " exploduje až v létě roku 1988 .
Dne 23 . června , uprostřed mimořádných veder a obavy vzbuzujícího sucha , informuje James Hansen , ředitel Goddardova ústavu pro výzkum vesmíru při NASA , americký Kongres o oteplování planety .
Pro sdělovací prostředky zabývající se příšernými vedry je to to nejvítanější téma .
Skleníkový problém se rozletí do světa .
20 . srpna téhož roku začne nezadržitelně hořet vyschlý Yellowstonský park .
Katastrofa plní stránky novin společně se spekulacemi o oteplení klimatu , vysušení půdy , oslabení lesa a dalších velkých požárech .
Veřejnost je nejdřív zneklidněna , později šokována , když někteří vědci ( např . K . A . Emanuel 1987 ) opakují , že vyšší teploty tropického oceánu způsobí bouře zhoubnější než dosavadní hurikány .
Nazvou je " hyperkány " .
Už 9 . září 1988 poklesne atmosférický tlak na nejnižší úroveň kdy zaznamenanou na západní polokouli - na 885 milibarů .
Hurikán Gilbert udeří rychlostí 280 km / hod na rekreační střediska na Yucatánu a zanechá je v ruinách .
Jeho dozvuky pocítí ještě v Texasu .
Vědci pod vlivem sdělovacích prostředků dosáhnou konsensu o fungování skleníkového efektu ještě před tím , než zahájili vlastní výzkum .
To , co se tehdy zrodilo , je spíše mýtus skleníkového efektu , než realita .
BOX 1
Souboj mýtů : filmové hvězdy vlivnými dezinformátory této společnosti
Nejspíš je chyba , že se na našich univerzitách nevyučuje mytologie a religionistika , protože do populárního obrázku tzv . vědeckých či sociálních problémů této civilizace se skrytě promítá atrofované a sublimované náboženské cítění .
Prof . Balling popisuje , jak se společnost rozdělila podle vztahu ke skleníkovému efektu do dvou skupin .
Na jedné straně spektra byla armáda vědců , politiků , plánovačů , ochránců , filmových a rockových hvězd , která vyhlašovala stav katastrofického ohrožení a oteplení Země a vyžadovala ještě razantnější opatření než před několika lety , kdy hrozila doba ledová .
Ve druhé skupině byli někteří vědci , několik politiků a plánovačů a vůbec žádné filmové a rockové hvězdy .
Tato skupina upozorňovala , že změny klimatu způsobené skleníkovým efektem jsou malé , a dokonce prospěšné .
Ukazovali , že dochází k vyrovnávání klimatu tím , jak mírně narůstají noční teploty , ale denní se nemění .
Argumentovali zvýšením půdní vlhkosti a příznivým vlivem CO 2 na růst kulturních plodin .
Ukázalo se však , že myšlenka apokalypsy je stejně jako koncem minulého tisíciletí přitažlivější než myšlenka Edenu .
Jak zvláštně a zároveň povědomě nám znějí slova prof . A . Wildavského , že " debata o skleníkovém efektu silně připomíná některé tradiční americké ideologické rozpory - např . konflikt mezi centrálním plánováním a svobodným trhem či mezi kontrolou a spontaneitou " .
" Představte si , co by se stalo , kdyby Spojené státy vzaly varování o účinku skleníkového efektu vážně " , ptá se A . Wildavsky .
Došlo by k " ozelenění " Ameriky , k její deindustrializaci , k rozpadu její organizační a průmyslové sféry .
Musely by být uzavřeny smlouvy o počtu dobytka i plochách , na kterých se pěstuje rýže .
Není jasné , co bychom dělali s termity , kteří jsou jedněmi z hlavních producentů metanu , ale jistě bychom vyvíjeli tlak na brazilskou vládu , aby zabránila vyhladovělým bezzemkům zřizovat si v deštném pralese svá chudá políčka .
A to všechno by se dělo ve jménu životního prostředí na základě velmi neúplných vědeckých údajů .
Exaktní zacházení s obskurními čísly : problém přesnosti měření
Při jakýchkoliv klimatických prognózách je vždy užitečné uvědomit si přesnost a úplnost výchozích údajů .
Často není postačující .
Změřit teplotu vody nebo vzduchu s přesností pod 0.1 - C není vůbec jednoduché .
Měření jsou zastoupena nerovnoměrně , zvláště z jižní polokoule nám scházejí celé dekády měření na obrovských plochách .
Starší měření se často prováděla jen jednou denně - buď ráno , než měřič odešel do práce , nebo odpoledne , když se z ní vrátil .
Dlouhodobý trend ranních teplot však může být jiný než trend odpoledních teplot .
Mnoho měřících stanic je umístěno v okolí větších měst , takže nárůst měřených hodnot můžeme interpretovat jako růst města , nikoliv změnu klimatu .
Satelity zase obvykle měří povrchovou teplotu , která je odlišná od všech ostatních teplot v nejbližším okolí .
Ještě hůř se měří hodnota moře .
Dnes je to často teplota vody vcházející do chladicího systému lodního motoru .
Dříve to bývala teplota vody nabraná do plátěného nebo kovového džberu .
Němci používali plátěné nádoby , zatímco Angličané kovové .
Umíme sice pro každý druh nádoby zavést korekční koeficienty , ale nevíme , z jaké hloubky byla voda odebírána .
Podobných příkladů najdeme řadu .
Standardizace klimatických měření je celá věda , ale jejich korelace přes půl zeměkoule nebo několik desítek let je často neřešitelný problém .
BOX II , BOX III
Rozumná ekologická politika : Nejdřív mysli , pak jednej !
J . M . Harlin ( 1990 ) prováděl v Alabamě výzkum veřejného mínění týkajícího se skleníkového efektu .
Plných 95 % respondentů , z nichž všichni měli univerzitní titul a mnozí zastávali vyšší vědecké funkce , " na vlastní kůži " pociťovalo za posledních 20 - 40 let významné oteplení , které přičítali skleníkovému efektu .
Při analýze se ukázalo , že středně vysoké oteplení Alabamy probíhalo v letech 1850 - 1935 .
Po roce 1935 však dochází k dosti význačnému ochlazení !
A těchto 95 % vesměs dobře informovaných a vlivných lidí bude nejspíš při dalších volbách vybírat své kandidáty podle vztahu k prostředí .
Podobný proces proběhne i v dalších státech a nově zvolení politikové uspořádají nějaký globální mítink , na kterém odsouhlasí opatření , která potěší voliče a budou stát hromadu peněz .
Skutečný dopad na životní prostředí však bude velmi malý , a až se to ukáže , lidé otupí a přestanou věřit halasným kampaním ochranářů , i kdyby tentokrát měli pravdu .
Věnujeme - li se příštích 10 let výzkumu skleníkového efektu a změn klimatu , aniž bychom cokoliv dělali s emisemi plynů , přinese to nárůst 15 ppm ekvivalentu CO 2 , což zhruba odpovídá zvýšení globální teploty o 0.05 - C .
Tato cena zřejmě není příliš vysoká .
Navíc se učíme velmi rychle - v roce 1989 - 90 vyšlo o skleníkovém efektu stejné množství vědeckých prací jako za předcházejících 100 let .
Nemyslím si však , že skleníkový efekt je nejdůležitějším mechanismem globálních změn .
Víc mne znepokojují fluktuace termohalinního oceánického výměníku , který se v uplynulém desetiletí nejméně dvakrát téměř zastavil .
Ale můžeme očekávat objevy globálních mechanismů , o kterých zatím nic netušíme , podobně jako jsme před několika lety neznali ozónovou díru .
I přes veškerý skepticismus k pohnutkám vědců , k přesnosti jejich modelů a důvěryhodnosti jejich prognóz , si rychle uvědomíme , že jejich často nejisté údaje jsou přece jen spolehlivější , než úmysly politiků přetahujících se o voliče obluzené sdělovacími prostředky a nejméně tak dobré jako varovné výkřiky ochránců prostředí a hvězd všeho druhu trpících pocitem , že je třeba lidstvu konečně ukázat tu správnou cestu .
Konec konců jde o to , jak říká D . Ž . Bor , abychom přírodu neznásilňovali a ona si od nás nepomohla jako pes od blech .
Doplňková četba :
Odlišný tón , důrazněji varující před skleníkovým efektem volil tým asi 200 předních klimatologů a 140 recenzentů zprávy " Climate Change " ( The IPCC Scientific Assessment , 1990 , Cambridge University Press ) , která představuje snad nejlepší přehled našich znalostí o změnách klimatu .
Tento článek navazuje na dva podobné články : Život jako geologická síla ( Vesmír 71 , 310 , 1992 / 6 ) a Oceán a oxid uhličitý v atmosféře ( Vesmír 71 , 485 , 1992 / 9 ) .
Z odpovědí studentů na anketu Vesmíru z čísla 8 / 92 : Jak by se k řešení problémů současného světa mohla připojit věda výchova a vzdělávání ?
. . . Nejdříve musíme podrobně a důkladně popsat problémy a neduhy , kterými je dnešní svět nemocen , stejně jako lékař může začít s účinnou terapií až po komplexní diagnóze a široké anamnéze .
To je úkol pro vědu .
Svět ale není řízen z jediné centrály plné tlačítek a hejbátek s cedulkami : " Stav ozónosféry " , " koncentrace CO 2 " , " znečištění oceánů " , " rozloha tropických pralesů " , atd .
To by bylo příliš jednoduché .
S trochou nadsázky možno říci , že záleží na každém jednom obyvateli této planety , ať žije v Evropě , Austrálii , nebo třeba za polárním kruhem , jak bude toto místo k žití vypadat a bude - li se tu vůbec dát žít .
A zde je široké pole působnosti pro výchovu a vzdělávání , která musí mnohdy komplikované a nesrozumitelné problémy vědy přiblížit každému z nás a disponovat dostatečným arzenálem argumentů , jež by přesvědčily všechny , že je v našem zájmu toto udělat a ono zase v žádném případě nezkoušet nebo co nejvíce omezit .
Na druhé straně je také bytostným zájmem subjektů vědy , výchovy a vzdělávání , aby dnešní svět přestal s činnostmi , které ho vyčerpávají , užírají a ničí a začal naslouchat signálům , které varují , že se řítí do záhuby .
Jen v dobách klidu a vzájemné spolupráce se může věda rozvíjet v plné síle a najde si i dosti prostředků pro výchovu a vzdělávání . . .
Tomáš Doležal
1 .
LF UK , Praha
35 - 40
. . . . Prvořadým úkolem vědy by mělo být důkladné a objektivní zmapování současného stavu , zjištění všech zákonitostí a příčin , objektivní informování veřejnosti ( viz např . National Geographic z prosince 1988 ) a vypracování projektů do budoucna .
Velký význam mají i různé dílčí výzkumné úkoly , vyvinutí úsporných , recyklačních a k přírodě šetrných technologií , v zemědělství třeba studium uplatnění bioracionálních pesticidů a přirozených hnojiv ) zde mohou pomoci biotechnologie ) , podobných příkladů by bylo možno jmenovat více .
Výchova a vzdělávání by zase mohly přispět ke změně životního stylu a systému hodnot každého jednotlivce .
Výchova by neměla u dětí a mládeže podporovat konsumní styl života a kořistnický vztah k přírodě , ale naopak je vést k určité úctě a skromnosti . . . . .
. . . . . Pokud děti přírodu více poznají , je , myslím , větší pravděpodobnost , že si jí budou v budoucnu vážit . . . . .
Jan Ševčík
Přírodovědecká fakulta OU , Ostrava
28 - 40
Věda by měla být schopna rozpoznat , v čem tkví podstata problému lidské společnosti a cíleným výzkumem se dopracovat k možnému řešení .
Vzdělávání má tu důležitou funkci , aby vybralo z otázek řešených vědou , ty pro člověka podstatné a předalo obecenstvu nejen tyto poznatky , ale i jejich náležité vysvětlení .
Konečně výchova by měla vést každého lidského jedince k tomu , aby byl vždy hotov přijímat nové poznatky a kriticky je hodnotit .
Obraz světa by pro nikoho neměl být konečný , ale měl by se stále vyvíjet souběžně s pokrokem ve vědě .
Člověk , který je vychován k tomu , aby svým cílevědomým vzděláváním získával a používal ve svém životě výsledků vědy , je dobře připraven řešit problémy svoje i celé společnosti .
Petr Baldrian
přírodovědecká fakulta UK , Praha
21 - 40
Dokud budou věda , výchova a vzdělávání řešit problémy současného světa , nebudou zodpovědným vztahováním člověka ke světu .
A tento " současný svět " nebude světem člověka .
Vždyť člověka nedělá řešení problému a problémy nedělají svět .
Pavel Holásek
přírodovědecká fakulta UK , Praha
9 - 40
. . .
Pouze věda ve své citové neutrálnosti , nestrannosti , nezávislosti může čelit vlně bludů , které se na nás stále více valí , kterým však dnes nekriticky věří stále více lidí .
Věda proto musí nekompromisně rozhodnout , nebo se o to alespoň snažit , co je dobré a co je špatné .
Výchova - jejím úkolem je vychovávat morálně zásadové osobnosti , kterým však jde o záchranu lidstva a naší planety jako celku .
Osobnosti , které se nikdy nenechají zlákat a zmanipulovat žádnými pseudovědeckými názory a demagogiemi .
Vzdělávání připravuje mladé lidi ( nejen však je ) po stránce vědomostní pro boj s problémy tohoto světa .
Myslím , že by mělo být více flexibilnější při zavádění nových poznatků do učebních osnov .
Též by měli být mladí lidé již ve školách připravováni pro řešení konkrétních úkolů praxe . . .
Lidé si neuvědomují , že již dnes stojíme na okraji propasti morální , kulturní a ekologické , která však nemá dno .
Záleží pouze na nás , zda s pomocí těchto tří " V " dokážeme zachránit sami sebe , neboť vstoupíme - li do propasti , není již návratu .
Viktor Hodek
gymnázium , Plzeň
31 - 40
. . . Na nás v bohatých zemích záleží zda mnohé úkoly , které bude třeba vykonat , aby se nám na naší planetě žilo lépe , nezůstanou nadále jen v oblasti teorie .
Tyto bohaté země by měly zabránit vykořisťování rozvojových zemí mimo jiné tím , že do nich nebudou prodávat zastaralé technologie výroby , které jsou silným zdrojem znečištění ovzduší , spodních vod , apod .
Měly by také přestat s plýtváním potravinami a vzniklé přebytky vyvážet do třetího světa .
Promyšlená podpora ekonomik tohoto světa by se jistě projevila v zastavení ničení životního prostředí v těchto státech .
Na vědcích celého světa zůstává také nesnadný úkol nalézt nové zdroje ekologicky čisté energie , potřebné pro nás pro všechny . . . . .
Radomír Hodan
Gymnázium Hladnov , Ostrava
21 - 40
Odpověď na otázku , jak by se k řešení problémů současnosti měla připojit věda , výchova a vzdělávání , obsahuje již Váš časopis ( 8 / 92 ) .
V článku Déjà vu , aneb chvála trhu se např . ukazuje přístup vědy .
Měla by možná více zpřístupnit své výsledky veřejnosti , a tím i částečné " zpětné vazbě " .
Neuzavírat se zbytečně sama do sebe .
Proto více Vesmírů !
Co blbého řekl člověk , který se doopravdy zajímá jen o sebe , ale pracuje v politice - je napsáno na každém rohu a ještě to pro jistotu opakují v rádiu ;
nebo kolikrát tenista udeřil do míčku za tisíc dolarů ;
ale kolik Dobbsonových jednotek bylo nad naším územím v loňském roce , se nedovíte ani v hvězdárně v Hradci Králové a na Petříně Vám neřeknou , jak se vypočítá západ Slunce pro přízemí či šesté patro . . .
. . . Vzdělávání se týká článek v oddílu : Červen ve vědě - Jak vznikají prstence planet .
Dokazuje , jak stačí malá chyba , omyl a vzdělání je někdy málo platné ( záměna Pluto - Neptun ) .
Rudolf Pecháček
Brno
38 - 40
. . . Věda nepracuje s člověkem samotným , přestože člověk je příčinou všech problémů našeho světa , opomeneme - li určité přírodní katastrofy . . .
Pouze člověk vzdělaný a obeznámený s podstatou problémů může nějak přispět k nápravě .
Ovšem ani člověk vzdělaný nemusí být prospěšný světu , když svoje znalosti nezužitkuje , nerozšiřuje a nesnaží se je použít . . .
Líba Pánková
přírodovědecká fakulta MU , Brno
Pozn . red . : Výňatky z dopisů nebyly redigovány .
12 - 40
K diskusi o scientismu
K článku P . Materny " O pravdě " .
Vesmír 71 , 63 , 1992 / 2
Vesmír 71 , 167 , 1992 / 3
Na otázku " co je pravda ? " by měl vědec odpovědět , že otázka je špatně položena .
Dá se jen mluvit o tom , že tvrzení ( a to jen některá ) jsou pravdivá , nebo ne .
Jsou tu tedy dva jevy : pravda a pravdivost .
Vypadá to tak , že pro vědce je podstatná pravdivost a pravda je tu brána jako gramatická odvozenina .
Tedy že nejde o objekt zkoumání , ale spíše o třídovou konstantu .
Pravděpodobně by potom souhlasili s definicí , že pravda je ucelený soubor pravdivých tvrzení .
Tak si aspoň vysvětluji tvrzení vědců , že odhalují pravdu , když přitom odhalují pravdivá tvrzení .
Potom ale nevím , proč říkají , že pravda je , a že je dokonce objektivní .
( Objektivní je tu myšleno ve významu nezávislosti na stupni či stavu lidského poznání . )
V tom případě totiž jde o úplně jinou pravdu než o ucelený soubor pravdivých tvrzení , který není ( maximálně bude ) , a navíc je jeho existence přímo závislá na stupni či stavu lidského poznání .
P . Materna toto nerozlišuje a navíc ztotožňuje pravdu s pravdivostí .
" Pravda jakožto korespondence se skutečností " potřebuje dva prvky : na jedné straně tvrzení či fakt , který nárokuje verifikaci a na druhé straně skutečnost , se kterou tento fakt koresponduje či nikoli .
Zarážející je , že se nenárokuje verifikovat skutečnost , kterážto je po čertech vágní pojem .
Logika buduje svůj aparát nad danou ontologií .
Tato ontologie , ač je formálně naprosto libovolná , má dvě základní vlastnosti .
Především opravdu je .
Za druhé objekty , které tvoří tuto ontologii , mají jaksi samozřejmě přisouzenu tu vlastnost , že se mohou na základě zadaných gramatických pravidel seskupovat v složitější útvary , struktury , tvrzení a to bez jakékoli újmy či změny jednotlivých objektů .
Za takových předpokladů pak už není obtížné vzít jakkoli složité seskupení objektů a dokázat :
1 . toto seskupení je , resp . není , protože je , resp . není složeno z objektů dané ontologie
2 . toto seskupení je , resp . není pravdivé , protože rozložením tohoto seskupení podle gramatických pravidel se ukáže , že koresponduje , resp . nekoresponduje s danou ontologií .
Tedy předem definovaná ontologie je něco jiného než skutečnost ( která by měla být nezávislá na našem mínění ) .
Jak tedy koresponduje daná ontologie se skutečností ?
Takto položená otázka vede k nekonečné řadě meta - meta - . . . - metajazyků .
Nárok na verifikování té vždy nejspodnější skutečnosti tedy uniká korespondenční definici pravdy .
Řada se dá zastavit jedině tak , že nejzákladnější ontologii definuji intuitivně .
Totiž , že objekty této ontologie korespondují s mými vnitřními zážitky či představami .
Jsou to tedy intencionální vztahy mezi objekty ( " skutečností " ) a mými vnitřními smysly .
( Výraz smysl používám v tom významu , že jazykový výraz má význam , což je jeho smysl nebo jeho denotát , popřípadě obojí . )
Takovou definicí v podstatě " vyskakuji " z roviny jazyka a návrat není možný .
Vrátím - li se totiž pojmenováním tohoto smyslu - jeho zpředmětněním , objektivací - vrátím se sice zpět do jazyka , lépe řečeno vytvořím další mezirovinu jazyka , která bude tvořit metajazyk k jazyku původnímu ( viz . nekonečná řada meta - meta - . . . - metajazyků ) , ale manipuluji potom se " smyslem " , tedy jazykovým výrazem ( což je opět objekt ) , a nikoli se smyslem " smyslu " .
V rámci konstruovaného ( logického ) systému - ale právě pouze v něm - je tedy korespondenční definice namístě .
Zůstává otázkou , do jaké míry se tu pojem pravdy redukuje na pojem gramaticky správně utvořeného výrazu , to za prvé , a za druhé , jak nějaký jev , simulovaný v systému , který má předem danou ontologii a gramatická pravidla , koresponduje s něčím v reálném životě .
V každém případě tu je jeden pojem pravdy a začínají se tu rýsovat dva rozdílné významy .
Za prvé pravda nějakého faktu , který je pravdivý v nějakém systému právě proto , že vyplývá z faktů , které v tomto systému byly uznány za pravdivé už dříve .
To je vlastně ona pravdivost , tedy funkce definovaná a platná pouze uvnitř vytvořeného ( ! ) systému .
A za druhé pravda - řekl bych ontologická , ale protože by to vedlo k zmatečnosti , řeknu - metafyzická .
Metafyzická pravda je pojem , který vědci asi moc rádi nemají .
Přitom jedině u této pravdy by bylo smysluplné objevovat či tvrdit , zda je či zda je objektivní .
Existenci dvou pravd mi navíc potvrzuje i toto : Jestliže jedním dechem tvrdím , že pravda je , že je navíc objektivní , a snažím se dokonce uvést argumenty pro , a současně chci vystupovat proti tvrzení , že pravdu znám , je v tom buď vnitřní rozpor , nebo mluvím o dvou různých pravdách současně a nerozlišuji je .
Nevím , co vyvolává křeče nevole u postmodernistů .
Když ale někdo tvrdí , že pravda je korespondence se skutečností , tak já osobně u této průzračné definice postrádám maličkost .
Jméno toho , kdo konečně určí , co je ta skutečnost , se kterou má vše ostatní korespondovat .
Tomáš Kašpárek
" Domy mrtvých "
Sonda do pohřebních rituálů dávných Slovanů
MICHAL LUTOVSKÝ
Je dostatečně známo , že nejstarší slovanské obyvatelstvo si při svém příchodu na naše území v 6 . století po Kr . přineslo s sebou zvyk spalovat své zemřelé a že v průběhu 9 . století , částečně snad pod vlivem křesťanství , začíná pohřbívat nespálená těla .
Jaké však měli naši předkové názory na smrt a posmrtný život v době před plným přijetím křesťanského náboženství , vlastně nevíme .
Pokusy o poznání zaniklého myšlenkového světa , v němž právě pohled na smrt a " poslední věci člověka " sehrával ( ostatně jako v době dnešní ) jednu z klíčových rolí , patří totiž k nejobtížnějším - a v úplnosti neřešitelným - otázkám , které si archeolog může položit .
Ačkoli byla část představ z tohoto okruhu dozajista vtělena do pohřebních obřadů a tím i do formy a podoby hrobu , bylo by příliš nadnesené předpokládat , že díky dlouholetým archeologickým výzkumům hrobových památek jsou naše vědomosti o daných jevech dostatečné .
Obrazně řečeno , objevují archeologové při odkrývání hrobu ( samozřejmě vedle předmětů a lidských pozůstatků ) jen hmotné produkty nehmotných idejí , konečné projevy blíže neznámých rituálních procesů .
U některých obřadů jsme z dochovaných stop schopni částečně objasnit i jejich mechanismus , otázka po příčinách , a tedy po duchovní náplni však zůstává nezodpovězena .
Z objektivního hlediska jsou tak naše informace do značné míry " nečitelné " .
Při hrobu se ovšem konala závěrečná část bájného staroslovanského pohřebního obřadu - tryzny .
A tak asi nelze úplně rezignovat ;
přestože nám její duchovní náplň zůstane v mnohém utajena , je pokus o alespoň částečné poznání průběhu rituálu nesmírně důležitý .
V následujících řádcích se zastavíme u některých " rituálních informací " získaných výzkumy slovanských mohylových hrobů - vzhledem ke své velikosti představují totiž nejbohatší zdroj hledaných poznatků .
Na tomto místě by se nyní samozřejmě mělo objevit vysvětlující pojednání o slovanských mohylách ;
je to však natolik rozsáhlá problematika , že jakákoli větší zobecňování by patrně přivodilo nežádoucí zkreslení .
Pro naši potřebu lze shrnout , že slovanské hrobové násypy ( tedy mohyly ) nalezneme na různých , více či méně omezených teritoriích západoslovanského a východoslovanského prostoru , tedy v části střední a východní Evropy .
Ač mají slovanské mohyly navzájem mnoho shodných znaků , přece jen probíhal vývoj pohřbívání ve většině oblastí s jistými rozdíly .
Liší se často počátkem a závěrem užívání mohylového ritu ;
nejstarší násypy vzrůstají snad již v 6 . století ve východních částech Polska a na západní Ukrajině ;
na pobřeží Baltu , v posledních baštách pohanství , se tímto způsobem pohřbívalo až do 12 . století .
Odlišnosti dále nalezneme v konstrukčních detailech , v některých rituálních zvyklostech , ve způsobu uložení pohřbu apod .
V českých zemích se dnes slovanské mohyly vyskytují především v jižních a východních Čechách a v jižních částech Moravy a s jistými výhradami lze uvažovat o časovém vymezení 7 . / 8 . - 9 . / 10 . století .
Sdružují se převážně v početně velmi rozrůzněných skupinách ( od 2 až do 100 mohyl ) , tzv . mohylnících .
Taktéž ve velikosti jednotlivých násypů najdeme značné rozdíly - jejich průměr se pohybuje od 2 do 12 metrů a výška od několika desítek centimetrů po více než dva metry .
V naprosté většině jde o chudé hroby venkovského obyvatelstva - z tohoto hlediska je tudíž smutné , že velmi často padají za oběť nesmyslnému hledání pokladů .
Ano , mohyly skutečně obsahují " poklady " - a to mnohem cennějšího rázu , než je několik rozpadlých předmětů vytržených z kontextu .
Jsou to soubory informací o způsobu budování násypu a o proběhlých obřadech .
Na rozdíl od většiny archeology zkoumaných pramenů a situací je totiž mohyla záměrně navršeným monumentem .
A uvědomíme - li si , že nejde o pouhý " pomník " , ale že celá masa násypu představuje hrob , je zřejmé , že nejen uložení vlastního spáleného či nespáleného těla , nýbrž i poloha každého zlomku keramiky , každého kamene či zbytku dřeva mohla být záměrná a mít svůj hlubší rituální smysl .
Jaké tedy jsou ony pozůstatky obřadů ?
Především jde o všudypřítomný oheň s jeho očistnou a osvobozující silou .
Na rozdíl od některých jiných mohylových oblastí , kde se občas podaří objevit zbytky kremační hranice přímo pod mohylou , nevíme kde a jak na našem území ke spalování zemřelých docházelo .
Lidské ostatky byly na místo posledního odpočinku přenášeny .
Zajímavé je , že se jich do hrobu dostalo obvykle velice málo - jeden lidský pohřeb je často prezentován jen několika zlomečky spálených kůstek .
Pozoruhodné rovněž je , že i v takto malém " vzorku " bývají přimíšeny spálené kosti zvířat .
Donedávna byl obdobný nález považován za výjimku , dnes , po detailních antropologických rozborech žárových pohřbů z mohyl , se ukazuje , že jde téměř o pravidlo .
Na kremačních hranicích tedy hořela těla lidí společně se zvířecími obětinami , jejich pozůstatky byly pak společně transportovány na místo pohřbení .
Obtížněji vysvětlitelné je ovšem hromadné uložení spálených kostí více ( nejčastěji dvou ) osob .
Byla jejich společná smrt náhodná , nebo se výběr obětin netýkal jenom zvířat ?
Jinak samozřejmě nevíme , co všechno vzalo za své v plamenech žároviště , a nemůžeme proto jednoznačně odpovědět na otázku , zda šlo skutečně o natolik chudé obyvatelstvo , že jedinou výbavou jejich hrobů byly rozbité nádoby .
Z místa spálení byly do hrobu transportovány nejen kůstky , ale asi i části hranice .
Nejspíše tak lze totiž vysvětlit přítomnost množství zuhelnatělých dřevěných úlomků v téměř každé prozkoumané mohyle .
Vzhledem k tomu , že uhlíky bývá prostoupen celý násyp , docházelo pravděpodobně k vhazování popela postupně , při vršení mohyly .
Oheň však neplál pouze při kremaci .
Pod mohylami , na původní úrovni terénu , nalézáme menší i rozsáhlejší vypálená místa , která můžeme pravděpodobně spojovat s obřadní úpravou , s " očištěním " plochy před budováním hrobu .
Hlavní stopy po ohni jsou však v případě mohyl spojeny s dřevěnými " stavbami " .
Dostáváme se tím k asi nejpozoruhodnějším rituálním prvkům ukrytým pod slovanskými hrobovými násypy - k " domům mrtvých " .
Žádná slovanská mohyla není jen prostě nasypanou hromadou hlíny a kamenů , naopak každá má svůj řád , svoji vnitřní stavbu .
Střed násypu bývá někdy zpevněn tzv . kamenným jádrem , okraj mohyly lemuje kruh kamenů či jeho část , tedy tzv . kamenný věnec .
V těchto případech jde s největší pravděpodobností o konstrukční detaily technického rázu , bránící přílišnému sesedání násypu .
Jinak je tomu ovšem s dřevěnými detaily .
Patrně nejrozšířenějším druhem vnitřní stavby ( a netýká se to pouze mohyl v českých zemích ) jsou jakési centrálně umístěné dřevěné ohrady .
Jsou tvořeny silnými trámy , případně i slabšími neosekanými kládami uspořádanými do čtvercového či obdélného tvaru s délkou strany 3 - 4 m .
Čtverec někdy není úplný , často chybí i celá jedna strana .
Ve výjimečných případech bývají dřeva sroubena , většinou jsou však jen volně položena .
V archeologické literatuře se pro tento jev ustálil termín " dřevěné konstrukce " , což však není zcela přesné .
K pochybnostem o konstrukční úloze těchto ohrazení vedou dva důvody .
Tím prvním jsou rozměry .
Podle nejčastější interpretace měla dřeva zvnějšku obklopovat úpatí násypu a plnit tak podobnou funkci jako kamenný věnec ;
v průběhu staletí by sesedáním mohyly došlo k překrytí ohrady .
Veškerá masa násypu se však do nízkého ohrazení , jehož plocha bývá dvoj - až trojnásobně menší než plocha , kterou dnes zaujímá mohyla , nemohla vměstnat .
Mnohem pádnějším důvodem pro odmítnutí konstrukční úlohy je však oheň .
Ano , ve většině případů bylo dřevo zapáleno .
Docházelo k tomu v průběhu budování mohyly ;
zasypané hořící dřevo se tak - bez přístupu vzduchu - proměnilo vlastně v dřevěné uhlí .
Konstrukční prvek držící násyp ve vysoce kompaktním stavu by samozřejmě nikdo nezapaloval .
Můžeme se tedy domnívat , že šlo skutečně o " stavbu " ryze rituálního významu - o " dům " , o symbolický příbytek mrtvého .
A stejně jako tělo a snad i milodary a výbava zesnulého zanikají na kremační hranici , stravuje oheň i narychlo vybudovaný " dům " .
Může tak - jako vše co shořelo v ohni žároviště - sloužit mrtvému při jeho dalším přebývání mimo náš svět .
Ještě před zapálením ohrazení byly na různá místa v těsné blízkosti dřevěných " stěn " ( vně i zevnitř ) uloženy spálené kůstky .
Zajímavé je , že zvyk budování a zapalování " domu " se udržel i nějaký čas po přechodu k pohřbívání nespálených těl .
" Stavby " totiž nalézáme i v některých birituálních mohylách , tedy v hrobech se společným uložením spáleného i nespáleného těla .
Jsou však již mnohem skrovnějšího charakteru a v dalším vývoji zcela mizí .
V ryze kostrových mohylách se pak někdy - již jen jako vzdálená reminiscence - objeví krátký pás zuhelnatělého dřeva .
Co oheň nestrávil , muselo být rituálním způsobem zničeno .
Do této skupiny patří i nejběžnější předmět - keramická nádoba ;
oheň ji sice poškodí , ale nestráví .
Dokladem " přijatelnějšího " způsobu znehodnocení nádob ( a tím snad naopak " zhodnocení " pro " onen svět " ) jsou již letmo zmíněné rozbité nádoby .
Nemám teď na mysli nádoby rozpadlé či rozdrcené tlakem masy hlíny a kamenů násypu , které se z archeologického hlediska projeví jako nález koncentrovaných střepů z jedné nádoby na jednom místě .
V případě mohyl byly nádoby vskutku záměrně rozbíjeny .
Detailně vedené archeologické výzkumy s prostorovým zaměřováním všech zlomků keramiky dokládají rozptyl střepů z jedné nádoby i na vzdálenosti několika metrů , jejich nasypání podél stěn " domu " , nalezneme je jak při vrcholu , tak na původní úrovni terénu .
Docházelo i k " drcení " nádob na střípky o maximální velikosti několika centimetrů .
Rovněž stopy tohoto rituálu byly zachyceny v birituálních mohylách - část populace patrně dlouho ctila a udržovala zvyky svých předků .
K ostatním obřadům , jako byla kupříkladu pohřební hostina ( tzv . strava ) či rituální tance , existují v archeologických pozorováních jen značně sporné stopy - ojediněle nálezy nespálených zvířecích kostí či ztvrzené ( udusané ? ) spodní vrstvy mohyl .
Interpretace těchto stop je však stejně nejistá jako ony samy .
Hlavní závěr plynoucí z " rituálních " informací získaných výzkumy slovanských mohyl si dovolím - s pochopitelnými výhradami - formulovat následujícím způsobem : Skončil - li člověk svoji pouť po tomto světě a jeho tělo strávily plameny hranice , zanikaly s ním i předměty , zvířata , zkrátka vše , co mohl potřebovat .
Z narychlo vybudovaných a vzápětí ničených symbolických " domů " lze snad usuzovat , že nešlo o ideu všeobecného zmaru , definitivního konce , ale skutečně o přechod " jinam " , do dimenzí , které zůstávají skryty i lidem moderní doby .
Štíři - obyvatelé dávných moří
JIŘÍ KRÁL
FRANTIŠEK KOVAŘÍK
Většina z nás zná štíry jako nebezpečné a jedovaté tvory , kterým je lépe se vyhnout .
Přesto se dnes stávají objektem zkoumání některých fyziologických a biochemických procesů , tedy takřka laboratorními zvířaty .
Navíc jde o skupinu značně starobylou , jejíž studium by nám možná mohlo říci ledacos o evoluci členovců vůbec .
Ilustrace připojené k textu ukazují základní morfologii štírů , která se příliš neměnila během jejich dlouhé evoluce .
Nejstarší zkameněliny štírů byly nalezeny již ve vrstvách spodního siluru a skutečně se velmi podobají dnešním zástupcům .
Proto se pro tyto druhy dříve předpokládal suchozemský způsob života .
Důkladným studiem pomocí rentgenových paprsků bylo však zjištěno , že břišní strana zadečku nesla několik párů rozvětvených žaber , krytých zvláštními destičkami .
O životě v pobřežních mořských vodách , a později i vodách sladkých , svědčí i typy usazenin , ve kterých se fosilie nalézají , přizpůsobení končetin k pohybu po dně a značné rozměry některých zástupců .
Zatímco skotský Gigantoscorpio willsi , žijící před 250 milióny let , dorůstal délky 44 cm a Brontoscorpio anglicus dokonce až jednoho metru , dnešní štíři dosahují délky jen 21 cm .
Z paleontologického hlediska hraje významnou roli naše republika , kde bylo ze sladkovodního permokarbonu popsáno několik rodů a druhů .
Jak vyplývá z novějších prací , přežívali prvotní vodní štíři do karbonu , ne - li až do druhohor .
První praví suchozemští štíři byli popsáni až z mladších prvohor ( svrchního karbonu ) .
Vzhledem k tomu , že dnes známe ze starších prvohor ( siluru , devonu ) suchozemské zástupce jiných skupin členovců , jako například různé příbuzné pavouků , roztoče , stonožky a primitivní hmyz , je zřejmé , že štíři nepatří mezi první skupiny suchozemských živočichů , jak se donedávna tradovalo .
Na druhé straně vystupuje nyní do popředí podobnost prvotních štírů s vymřelými různorepy skupiny Eurypterida , kteří byli zřejmě jejich předky .
Tito velcí členovci dosahovali délky až dva metry a žili do konce prvohor hlavně v brakických vodách .
Shodu nalezneme nejen v podobném členění těla , ale i v detailní stavbě žaber , existenci plochých lupenitých končetin na zadečku a přítomnosti složených očí na hlavohrudi .
Některé rody různorepů , jako například Carcinosoma , byly vybaveny telsonem s trnem na konci , do kterého mohly ústit jedové žlázy .
Na základě těchto podobností považují někteří badatelé štíry dokonce za moderní , dnes suchozemskou vývojovou větev prvohorních různorepů .
Již zmiňovaná morfologická uniformita štírů vede k otázce , proč toto " nepřizpůsobování se " nevedlo k jejich ústupu .
Odpověď by se mohla skrývat v množství a plasticitě fyziologických , biochemických a dále ekologických a etologických adaptací .
Štíři pronikli do mnoha prostředí tropického až mírného pásma včetně přílivové oblasti , stromového patra , pouští , velehor a některých jeskynních systémů .
Zřejmé jsou adaptace k extrémním podmínkám prostředí .
Mnohé druhy , včetně tropických , vydrží několikatýdenní zmrznutí či ponoření do vody na několik dní .
Zvláštní struktura chromozomů , postrádajících centromeru , napomáhá odolávat vysokým dávkám rentgenového záření a dalším vlivům .
Pozoruhodně vysoká hodnota konverze biomasy kořisti do vlastní biomasy , extrémně nízká rychlost katabolismu a malá aktivita ( někteří tráví až 97 % života v norách ) přispívají k tomu , že přežívají i více než rok bez potravy .
Řadu přizpůsobení k nepříznivým životním podmínkám nalezneme u pouštních druhů .
Některé tolerují teploty letální pro ostatní pouštní členovce .
Termoregulaci zajišťuje do značné míry pozměněné chování - noční aktivita a pohyb v norách v kritické době .
Důsledkem zvláštní stavby tělních pokryvů a výdeje nerozpustných exkretů je minimalizace ztrát vody , doprovázená využitím vody z potravy .
Většina štírů není schopna regulovat osmotický tlak a složení tělních tekutin v závislosti na zmenšeních jejich objemu během dehydratace , ale dalekosáhle snáší odchylky od normy .
U druhu Parucnotus utahensis přežívali pokusní jedinci i ztrátu vody , činící 50 % jejich původní váhy .
Fyziologická přizpůsobení přispívají bezesporu k tomu , že v některých pouštních oblastech patří štíři k důležitým predátorům .
Určit polohu kořisti , jakož i obecně orientaci v prostředí umožňují jemné senzorické systémy , z nichž některé mají neobvyklou strukturu a funkci .
To je ve zdánlivém kontrastu s poměrně jednoduchou morfologií nervového systému , který ale prodělal významné " renovace " , spojené např . s existencí obřích nervových vláken .
Ta napomáhají rychlému vedení a předávání vzruchů na velké vzdálenosti .
Značně různorodý je příjem a využití světelných podnětů .
Dva typy očí ( střední a okrajové ) se liší stavbou a funkcí .
U obou tvoří vždy několik buněk sítnice samostatnou funkční jednotku , což zřejmě odráží původní složenou stavbu očí .
Zatímco střední oči dovolují poměrně dobré prostorové vidění , okrajové se vyznačují vysokou citlivostí a účastní se zřejmě vidění v noci .
Elektroretinogramy snímané z okrajových očí naznačují , že tyto oči rovněž plní úlohu detektoru světelných stimulů pro synchronizaci cirkadiálních rytmů a zachycují fluorescenční signály .
Při sledování noční aktivity byla totiž u mnoha štírů zaznamenána po ozáření ultrafialovým světlem fluorescence povrchu jejich těla .
Fluoreskující materiál je soustředěn ve svrchní vrstvě kutikuly ( v epikutikule ) .
Fotosenzitivní buňky byly objeveny i v metasomatu a na telsonu .
Hmatové chlupy , soustředěné na makadlech , mohou registrovat také zvuky .
Tzv . lyrové orgány tvoří skupiny štěrbinek , rozptýlené na povrchu těla , nejvíce na kloubních spojeních a plochách namáhaných tahem .
Pracují jako mechanický filtr , tzn . zatížení , tah či dokonce zvuk vyvolají deformaci štěrbiny , která je registrována přilehlými recepčními buňkami .
Spolu se specializovanými chlupy se lyrové orgány účastní také stavby složitého tarzálního orgánu na posledních dvou článcích všech kráčivých končetin .
U druhu Paruroctonus mesaensis z čeledi Vejovidae prokázal Brownell , že tarzální orgán deteguje dva typy chvění podkladu : nízkofrekvenční , povrchové a vysokofrekvenční vlnění .
Pro určení polohy zdroje vlnění ( kořisti ) je nutná integrace informace ze všech končetin .
Smyslové funkce , jmenovitě mechanorecepce a chemorecepce , se předpokládají také pro břišní hřebínky na spodní straně třetího článku zadečku , které vznikly zřejmě zakrněním jednoho páru zadečkových nohou .
Rozmnožování štírů se vyznačuje mnohými zvláštnostmi , z nichž některé jsou překvapivými paralelami k dějům známým z rozmnožování pokročilých obratlovců .
Rozmnožování začíná složitými svatebními rituály , které se u všech čeledí značně podobají a jsou tak důkazem pro společný původ všech recentních štírů .
Pro všechny druhy je typické značné množství času a energie investované samičkou do potomstva .
Samičky jsou živorodé , zárodek se vyvíjí ve speciálně uzpůsobených vývodech pohlavních cest buď z vlastních zásob nebo pomocí orgánů analogických placentě savců .
Březost je různě dlouhá , pohybuje se v rozmezí od 60 do 540 dnů .
U " placentálních " druhů s více vrhy dochází po každém vrhu k destrukci tkání , které zabezpečovaly výživu tkání embryí .
U některých pralesních druhů byla popsána také partenogeneze , tj . rozmnožování neoplozené samice .
Po narození vyšplhají mláďata samičce na záda a tam bez příjmu potravy vytrvávají do prvního svlékání .
Radioaktivně značeným tritiem bylo prokázáno , že samice předává larvám přes svůj pokryv těla vodu a možná i další látky .
Pokud není larvám umožněno setrvat v tomto období na hřbetě matky , hynou .
U některých druhů zůstávají mláďata se samicí i později .
Pomáhají jí při hloubení nor a při lovu přesto , že je jinak u štírů značně rozšířený kanibalismus .
Konečně nelze nevzpomenout štíří jedy , kterým vděčí štíři za velkou část své " popularity " .
Nebezpečné jedy čeledi Buthidae ovlivňují přechod sodných a draselných iontů přes buněčné membrány , u jedů ostatních skupin převažují lokální hemolytické účinky .
Jed je používán jak k lovu , tak i k obraně , takže selekční tlak zvýhodňuje výskyt několika toxických proteinů v jedové žláze .
Jde tedy o směs různých jednořetězcových bazických proteinů .
Molekuly jsou kompaktovány četnými disulfidickými můstky , kterým vděčí za mimořádnou stabilitu a odolnost vůči vnějším vlivům .
Zbývá jen dodat , že dnes probíhá intenzívní studium primárních sekvencí jedových proteinů , na které navazují srovnání sekvencí homologických proteinů různých skupin štírů .
10 .
Skutečné podnikatelské záměry zemědělců se zpravidla dostávají do příkrého rozporu s idealizovanými koncepcemi přímočaré aplikace " čisté " ekologické teorie navrhovatelů LÚSES .
Lze proto předpokládat , že to budou právě upravené vlastnické vztahy k půdě a jinému zemědělskému majetku , co zasadí " poetickému přeludu " ÚSES rozhodující smrtící úder .
Platí to i vzhledem k programu komplexních pozemkových úprav .
Pro kulturnětechnické inženýry , kteří budou zpracovávat projekty pozemkových úprav , a kteří pod tlakem vlastníků nemohou postrádat smysl pro praktický život , nebo pro zúčastněné ekology s věcnou zkušeností zemědělského nebo lesního hospodáře mohou být potom plány a projekty LÚSES nejvýše doporučenou četbou , zdrojem některých užitečných informací , obdobně jako někdejší projekty souhrnných pozemkových úprav , nikoliv však nezbytným či závazným dokumentem .
Je neoddiskutovatelnou skutečností , že záměry vlastníků jsou jiné nežli představy a zaujetí našich : a ) blouznivců , b ) málo zkušených ministerských úředníků či c ) zocelených bojovníků z architektonické lóže , kteří se v důsledku nedostatku pracovních příležitostí při navrhování panelákových sídlišť rozhodli , že zvelebí také krajinu .
Tito protagonisté příslibů stabilizace krajiny s určitou pýchou na svá dítka zdůrazňují , že ÚSES jsou revolucí prostorového a funkčního řešení krajiny .
S přihlédnutím k výše formulovaným připomínkám lze upřesnit , že revolucí " socialistickou " .
Nasvědčuje tomu i fakt , že teorie má již své vlivné Leniny , ale i Dzeržinské , kterým se - mimo jiné v rozporu s legislativními zvyklostmi a zdravým rozumem - podařilo místo patřičného obecného znění pasáží " o obnově rovnováhy v krajině " protlačit hypotézu ÚSES hned do několika paragrafových znění zákona č . 114 / 1992 Sb . o ochraně přírody a krajiny .
Také ostatní metody , včetně tzv . postupu ekologického plánování a péče o krajinu či krajinného plánování , které se s úspěchem používají v západní Evropě , jsou v naší zemi vlastně nezákonné .
Uvedená paragrafová znění náležejí k těm problematickým místům zákona č . 114 / 1992 Sb . , která způsobila , že tento velice významný a důležitý legislativní předpis je již několik měsíců po nabytí účinnosti podrobován široké kritické novelizaci , navozující diskusi .
Miloslav Janoušek , Jiří Beran , Martin Vecek , Marie Ondříčková
Med na rány a vředy Med v mastích na rány používali už Egypťané 2000 let před Kristem .
Ale i v moderní době se ví o antibakteriálním působení cukru a medu a nyní se otázka jejich účinků zkoumá podrobněji ( Lancet 341 : 90 , 1993 ) .
I když med i práškový cukr působí v ranách protibakteriálně už svým osmotickým účinkem ( natahují do sebe vodu ) , med je lepší , protože zřejmě obsahuje antibakteriální látky z rostlin , na kterých se včely krmily .
Ale které látky , v jakém množství a s jakými účinky , je zatím předmětem výzkumu .
Také známé působení medu na nehojící se kožní vředy se teprve nyní začíná zkoumat .
Vratislav Schreiber
Planetologie
Recenze coby vyznamenání aneb kterak si nadělati / nedělati nepřátel
PETR JAKEŠ
J . G . Kac a kolektiv : PLANETY OČIMA GEOLOGŮ .
SNTL Praha 1991 , 176 stran , 86 obr .
Z ruštiny přeložila dr . Marie Palivcová , polovinu knížky , tj . kapitolu s titulem " Poznatky soudobé planetologie " , napsala dr . Naděžda Šťovíčková .
Planety jsou v současné době předmětem studia dílem astronomie a dílem mnoha dalších oborů , které začínají nešťastnou předponou geo - .
Díky technické pokročilosti zobrazovacích technik jsou i doménou geologů a planetárních " geografů " , tedy planetologů .
Této disciplíně se říká srovnávací planetologie .
K výzkumu používá zobrazování ( v oblasti viditelného spektra nebo radarových vln ) a v současné době se staví na nohy tím , že si tvoří svou databázi ( snímky ) a svou terminologii ( hantýrku ) .
Pro snadnost pochopení a možnost seberealizace s nevelkým množstvím znalostí má spoustu vyznavačů .
Řečeno nadsázkou , je tam , kde byl D . Livingston , když se plavil vodami Zambezi .
Hlavním srovnávacím tělesem je Země se spoustou poznatků o její stavbě a o procesech , které ji utvářejí a formují její povrch .
Řada planetologů odmítá uznat autonomii vývoje ostatních planet , pro každý morfologický rys se hledají pozemské analogie ( solné dómy v pohoří Zagros se srovnávají s diapirovými " solnými " strukturami na měsíčku Triton ) .
Je to trochu " předkoperníkovský " geocentrický obraz vidění planet .
Zatímco astronomové jsou hranicemi své disciplíny a její etikou zahnáni do konstatací exaktně měřitelných jevů , jako jsou charakteristiky planetárních drah , doby oběhu kolem Slunce , vlastní rotace planet , hmotnosti atd . , zatímco práce astrofyziků je svázána přísnými fyzikálními zákony , jsou uživatelé obrázků planetárních povrchů ( planetologové ) téměř neomezeni v úvahách o procesech , které se na planetách odehrávají .
Tam , kde planetologové ignorují poznatky o planetách z jiných oborů ( geochemie , geofyziky ) , ke kterým patří údaje o složení či fyzikální údaje o stavbě , dopouštějí se volné a okrajovými podmínkami neomezené " tvořivosti " .
Setkávám se s planetology ( mimo rodnou vlast ) , kteří mají jen minimální znalosti o horninách Země a Měsíce či o meteoritech , to jim však vůbec nevadí v pracích ( a spekulacích ) o planetární " geologii " .
A to je také případ zmiňovaného dílka a pravděpodobně i to , co mi na této knížce nesedí .
Je to téměř ničím ( ani znalostmi jiné než sovětské literatury ) neomezený rozlet myšlenek autorského kolektivu , založený na interpretaci omezeného počtu původních obrázků planetárních povrchů .
Překladatelka textu to na mnoha místech připomíná , vsouvajíc do textu kritické překladatelské poznámky , a to v těch místech , ve kterých s autory nesouhlasí .
Sama podobně jako autorský kolektiv dává průchod vlastním názorům jen spoře podepřeným nějakým pozorováním .
Hovoří sice o záplavě planetologické literatury , ale pohříchu tahle záplava vyslala jen malé vlnky do našich knihoven .
Každý nový vědní obor si vytváří svou hantýrku , žargon , slang .
To je zčásti přirozené , protože formující se obor naráží na spoustu nových jevů ;
tuším však , že v planetologii jde často o záměrné umělé vytváření komplikovanosti problému , připomínající Orwellovský " newspeak " .
Nejdříve totiž musím předstírat , že rozumím hantýrce , v níž slova ztratila svůj prvotní význam , a rozumím si jen s těmi , kteří mluví stejnou hantýrkou , a tedy také předstírají stejně jako já sám .
Že je hantýrky užito k zamlžování a nesdělování je zřejmé , často je to pouze kalení vody v louži komplikovanými výrazy , aby nebylo vidět , že voda louže je příliš mělká .
Obyčejně vnímám vědeckou práci anebo knížku jako jistý celek či dílo .
Teď jsem měl před sebou knížku , která byla vytvořena ( přeložena a dotvořena ) lidmi , kteří s primárními údaji o tom , o čem píší , nikdy nepracovali .
Možná , že se tito lidé ani nesetkali .
To by bylo naprosto v pořádku , kdyby šlo o text popularizující .
A protože jsem se domníval , že kniha je určena široké veřejnosti , překvapilo mne předkládání vlastních názorů nejen autorského kolektivu , ale i překladatelky a samozřejmě i autorky doslovu .
Je tedy na místě hodnotit tři rozdílné autorské subjekty .
Jedno však je všechny spojuje : vzpírají se - každý individuálně - " hlavnímu proudu " či myšlenkovému konsensu , a tedy i přímočaré konstataci toho , kam až současné planetologické poznání dospělo .
Pokud autoři výchozího textu k něčemu takovému směřují , je jejich závěr zpochybněn překladatelčinou poznámkou .
A jak už je v naší geologické literatuře běžné , šíří se s větší vehemencí názory zvláštní , specifické a individuální , než přijímaný konsensus , který bývá někdy ( a to právě autory neobvyklých názorů ) označován jako ( zavrženíhodná ) " oficiální věda " .
Nejvíce se ke konstatačnímu a popularizačnímu ideálu přibližuje partie dr . Šťovíčkové .
Podává přehled toho , co bylo vykonáno , co se o daných problémech soudí a co si o nich myslí autorka sama .
Vlastní text autorský ( Kac et al . ) je sice napsán s přehledem , leč i s oním ruským nadhledem , ve kterém jsou snadno ( pro bývalou i nynější komunikační bariéru , a možná i záměrně ) ignorovány názory jiných a odjinud , a to nejen ve smyslu geografickém ( což se dá vysvětlit ) ;
týká se to i pozorování a názorů z jiných sousedních oborů , tedy něčeho , co lze označit jako " okrajové " podmínky .
Mám na mysli fakt , že třeba informací o složení povrchu a o vnitřní stavbě je v knize tuze málo ve srovnání s tím , co je odvozeno z morfologických rysů povrchů .
Málo pozornosti se věnuje látkovému složení , interpretaci spektrometrie odraženého záření anebo fyzikálním vlastnostem studovaných těles .
Dalším rysem tohoto ruského nadhledu je skutečnost , že primární pozorování , poznatky , a tedy i názory jsou často připisovány autorům , kteří je pro ruského odborného čtenáře pouze převyprávěli z dříve publikovaných - obyčejně amerických - zdrojů ( Vinogradov , Barsukov ) .
Jestliže se pak referuje o práci někoho , o němž se říká " jeden americký badatel " bez uvedení jeho jména , a pak se věnuje odstavec popisu jeho názorů , nemohu se ubránit dojmu neserióznosti .
Budiž připsáno ke cti překladatelce , že na několika místech na tuto skutečnost upozorňuje .
V situaci , kdy českému čtenáři chybí populární , dostatečně odborně fundovaný text o výzkumu planet , a to zejména proto , že informace v tomto oboru snadno stárnou , výrobní lhůty knih jsou tuze dlouhé a že trh se v tak malé společnosti velice snadno sytí , je nutné si položit otázku " edičního počinu " SNTL .
Byl to skutečně ten nejlepší výběr titulu ?
Domnívám se , že ne .
Potřebovali bychom se totiž dozvědět o tom , co jsou základní problémy , v čem je současný konsensus , co se soudí o daném předmětu , a teprve na druhém místě mohly být prezentovány nekonformní interpretace .
Možná že autoři knihy ( překladu i doslovu ) neshledávají tradiční badatelskou metodu , jež počítá s popisem dat , následnou intepretací , a teprve potom vytvořením hypotézy , za dostatečně plodnou , a proto dávají přednost obrácenému postupu .
Problém je to obecný , daný špatným přístupem k primárním informacím a k informacím vůbec , malým rozměrem specializované badatelské obce a následně i malou účinností zpětné vazby , která na neortodoxní názory našich autorek neměla ostatně nikdy valného vlivu .
Názory autorek jsou zasvěceným , kteří čtou specializovanou českou literaturu a navštěvují nečetné semináře , známy .
Do literatury světové se tyto názory nedostaly .
Snad je to právě pro odchylku od hlavního proudu , způsobenou nepřístupem k primárním datům .
V úvodu upozorňuje překladatelka na " oficiální vědu " , " oficiálně akceptované názory " atd .
Nejsem si vědom toho , že něco takového dnes v planetologii existuje ;
i uvnitř NASA - byť je to organizace s výraznými rysy pyramidálního vojenského řízení - se střetávají vědecky odlišné myšlenkové proudy .
Snad je to jen vzpomínka na myšlení jiných dob a jiných společenství lidí .
Mají - li však autorky na mysli např . interpretaci kruhových struktur - kráterů , jež jsou obvykle považovány za důsledek impaktových jevů , pak nejde o oficiální názor , ale o většinový konsensus , jehož bylo dosaženo v diskusích , které nám nebylo a není umožněno navštěvovat skrze omezenou komunikaci ( v minulosti bariérami politickými a finančními , v současnosti pak bariérami finančními ) , někdy však možná i proto , že jsme nadřadili svá zbožná přání nad pozorování , přestože víme , že od dob renesance je výklad pozorování a jevů badatelsky cennější než vytváření hypotéz , a teprve " ex post " jejich dokládání selektivním souborem pozorování .
Popisuji - li jevy , o nichž je dnes shoda , slovem " údajně " , je tu přece jen cosi k zamyšlení .
Škoda ;
rozměr naší společnosti je tak malý , že po několik dalších let náš knižní trh neunese další podobnou publikaci , a tak český čtenář bude odkázán na jakési polovičaté dílo , které není ani dílem popularizačním , ani pohledem individuálním , ba ani dílem literárně či historicky cenným .
Kdybych psal tuto recenzi pro čtenáře anglického , pro kterého je rozměr knižního trhu proti našemu o dva řády větší , doporučil bych mu , aby si knížku nekupoval .
Čtenáři českému musím jen poradit , aby si dílko zakoupil , protože na trhu nic jiného není a asi vbrzku nebude , a zároveň ho musím upozornit , že to , co se dozví zejména v interpretační části , nereprezentuje ani to , v čem je konsensus , ani hlavní proud planetologického myšlení .
To , že kniha působí roztříštěným dojmem , jen utvrzuje v názoru , že žádné opravdové dílo ( např . symfonie ) nebylo vytvořeno kolektivem .
Pozn . red . : Autora jsme o recenzi požádali .
OBSAH
Žijeme na kosmické střelnici II
Jiří Grygar / / Petr Jakeš 125
Úmrtnost podle příčin smrti v ČR a v SR
Dagmar Dzúrová , Dagmar Bartošová 129
Kyslík - podmínka života i nebezpečí
Vratislav Schreiber 135
Milankovičův cyklus zpochybněn
Václav Cílek 137
Planetologie
Petr Jakeš 143
Sonochémia - súčasný stav a možnosti uplatnenia
Štefan Toma 145
Otevření neeukleidovských geometrických světů
Petr Vopěnka 149
Fázové přechody
Roman Kotecký 153
Tělesné pozůstatky sv .
Jana Nepomuckého
Emanuel Vlček 156
K Popperově filozofii vědy
Jaroslav Feda 164
Z DOPISŮ REDAKCI 124
POZNÁMKY A GLOSY
K historickým a psychologickým kořenům pojmu mimikry 138
O moci mýtu
a dobrém doktoru Johánkovi 158
DISKUSE
O chimérách krásných blouznivců
M . Janoušek , J . Beran , M . Vacek ,
M . Ondříčková 166
ZAMYŠLENÍ NAD KNIHOU
ESEJE
Vymítání laplaceovského démona 168
Hypertrofie samce 168
Dluhy naší vědy III .
169
LEDEN VE VĚDĚ 170
VYBRALI JSME Z ČASOPISŮ 173
AKTUALITY
Protilátka chrání šimpanze před HIV /
Pozdně pliocenní kamenné nástroje ze severního Pakistánu /
Heinrichovy vrstvy v severním Atlantiku /
S mutovaným vírusom proti mozgovým nádorom /
Netradičné prístupy k sekvencovaniu DNA /
Duševní onemocnění a pravá hemisféra mozku /
Hrot skanovacího tunelového mikroskopu štěpí molekuly
JAZYKOVÝ KOUTEK
konsensus 177
UMĚLECKÁ PŘÍLOHA
Jiří John
Spánek travin 121
Rosa 179
180
Jaromír Zemina :
Jiří John , malíř živlů 178
Vybrali jsme z časopisů
Science
Nature
Věda ve svobodné společnosti
. . .
Neměli bychom dopustit , aby plošnými redukcemi činnosti Akademie utrpěla kontinuita některých vědních oborů a by se vynucenými zásahy znehodnotilo to , co bylo vybudováno dlouholetou prací . . .
Výsledky vědecké práce jsou neoddělitelnou součástí národního bohatství v tom nejširším slova smyslu . . .
Václav Klaus , Český deník , 5 . 2 . 1993
Věda v severských zemích
Všechny dohromady i s Islandem , Grónskem a Faerskými ostrovy nedají dohromady 25 miliónů obyvatel .
Ale ani severské země se nevyhnuly hospodářské recesi .
Badatelské obce všech čtyř hlavních severských zemí se nyní setkávají se dvěma typy vnějších tlaků , kterým nebyly v minulých letech přivyklé .
Druhým tlakem je stále větší politický důraz na prvotní roli trhu , zejména evropského , jako " zákazníka " výzkumu .
Britové tomuto posunu od ideologie " veřejné péče " k ideologii " tržního státu " jsou už údajně přivyklí .
Finsko
Nová situace ( a politické změny v sousedství : bývalý Sovětský svaz již nepotřebuje Finsko jako prostředníka ) ? ?
Ještě před dvěma lety rozpočet stoupal ( za posledních dvacet let se zdvojnásobil ) .
Svoboda nepřináší peníze
Tato pravda je ovšem triviální , a . . . narážíme na ni každým dnem , v nejhutnější podobě snad v oblasti vědy . . .
. . . Tak nám naše nově získaná svoboda připadá nějak iluzorní .
Usilujeme o co nejrychlejší návrat do světového společenství a v současné době nejsme v lepší ekonomické situaci , nežli rozvojové země , kterým často pomáhají .
Zdeněk Šesták , Nature 355 , 384 , 1992
Zahraniční firmy a my
British Airways
Letecká společnost British Airways ( BA ) patří mezi nejvýznamnější a nejstarší na světě .
Přestože používá současné jméno pouze od roku 1977 , stala se následníkem společností , které létaly již ve dvacátých letech .
BA zaměstnává více než 45000 lidí a dosahuje ročního obratu přes 3 miliardy liber při zisku kolem sedmi procent .
Podle prezidenta společnosti Sira Colina Marshalla létá BA do 150 míst v sedmdesáti zemích celého světa a ročně přepraví kolem 25 milionů pasažerů .
Významné postavení na světovém trhu leteckých společností získala v současnosti BA také díky specializovaným službám ve vyšších třídách .
Například jako vůbec první významná letecká společnost začala poskytovat v první třídě místa ke spánku .
V Praze má BA zastoupení již déle než 30 let .
Původně se z Prahy do Londýna létalo pouze pětkrát týdně , od roku 1989 se počet letů zvyšoval až na nynějších 14 letů týdně .
Loni BA přepravila oběma směry 125000 cestujících .
Počet pracovníků BA v ČR se proto musel zvýšit na 18 .
Od poloviny loňského roku rozšířila BA služby z Prahy prostřednictvím partnerské společnosti Deutsche BA o lety do Stuttgartu .
Kontakt : British Airways , Staroměstské nám . 10 / 608 , 110 00 Praha 1 , tel . : ( 02 ) 231 88 89 , FAX : ( 02 ) 232 96 15 .
Obrázek : 10
Výrobce - typ : SANYO SFX - 23
Způsob tisku : TZ
Přenosová rychlost ( A 4 / s ) : 15
Samoopravný režim ( ECM ) : ne
Rozměry ( mm ) : 430 x 302 x 115
Cena ( Kč ) : 24900
Popis :
Fax kombinovaný s telefonem a s možností připojit telefonní záznamník .
Paměť na 50 předvoleb , z toho 16 jednotlačítková volba .
Možnost volby při zavěšeném sluchátku .
Automatické zapamatování posledního voleného čísla , opakování na tlačítko .
Vyplnění mezery v hovoru hudbou po stlačení příslušného tlačítka .
Během faxového provozu možnost požádání o následný telefonický hovor anebo o hovor během příjmu dokumentu .
Odložené vysílání .
Řízení kontrastu .
16 stupňů šedi , dva stupně rozlišení .
Papír 30 m , automatické odřezávání zpráv .
Automatický tisk hlavičky : odesilatel - příjemce .
Display 16 znaků ve dvou řádcích .
Možnost důvěrného provozu .
Zpráva po každém přenosu automaticky , na povel zpráva o spojeních v alfabetickém pořadí a žurnál po 40 spojeních nebo na vyžádání .
Možnost kopírování 1 : 1 nebo zmenšení na 80 % , případně zvětšení na 120 % .
Shrnutí :
Funkční vybavení přístroje , zejména jeho telekomunikační části , zřejmě uspokojí i uživatele s vysokými nároky na racionální faxový provoz .
I lékař je manažerem
Image důvěry vytvářejí všichni pracovníci zdravotního zařízení
Jsou profese , při jejichž vyslovení si každý vybaví především její odbornou náplň .
Málokdo již také to , že vedoucí pracovník v těchto oborech musí být vedle specialisty také manažerem .
Platí to i ve zdravotnictví .
Jedním z takovýchto manažerů mezi lékaři je i Jan Paska , primář oddělení ORL Nemocnice Na Homolce v Praze 5 .
Profit s ním hovořil o tom , jaké manažerské názory zastává , jaké nároky - jako manažer - má na své spolupracovníky .
* Říká se o vás , že neumíte příliš chválit své spolupracovníky .
Co si o tom , a o pochvale v práci vůbec , myslíte ?
Máte asi pravdu .
Mám stejné chování v práci i doma .
Když je vše v pořádku , je to dobré a pokládám to za samozřejmé , a chválit opravdu zapomínám .
Chválit by se měla jenom dobrá práce .
Myslím si , že chválení není všechno .
Na zdejším oddělení jsem začínal vytvářet současný tým lékařů a sester .
Kladu důraz na osobní příklad a při hodnocení druhých na výsledky práce .
Moji kolegové a střední zdravotní personál na našem oddělení pochváleni jsou , více však od pacientů , než ode mne .
Tomu dávám přednost .
Pro spolupracovníky to znamená více , než pochvala ode mne .
* Kdy jste si plně uvědomil , co vlastně obnáší být manažerem odborného týmu ?
Chování personálu , všech na oddělení , k pacientům pokládám čím dál víc za jeden z klíčů pro úspěšné řízení .
Všichni u nás v oddělení vytváříme pozitivní klima pro pacienta .
Vytváříme tím svůj image důvěry .
Přes naši snahu a mé osobní úsilí nejsem někdy dokonale spokojen .
Jako každý člověk , podléháme i my občasným náladám .
To ale nesmí být patrné na přístupu k pacientům .
* Narazil jste na profesionální chování , co tím rozumíte ?
Přístup by měl být laskavý , pacient musí vědět , co se s ním děje a co bude následovat .
Když pacient čeká , požaduji od sester , aby mu sdělili , proč vlastně v tuto chvíli nemůže být ošetřen .
Jde o to , aby venku neseděli pacienti a uvnitř ordinace neseděl personál .
To se u nás neděje .
* Do jaké míry se vaše nároky na profesionální chování celého týmu prolínají s ekonomikou vašeho oddělení ?
Doba , jak se to udělá jednoduše , se teprve blíží .
Člověk chodí do práce , aby měl peníze , za které pak může žít .
Ve zdravotnictví se to tak jednoznačně říci nedá a je to různé .
Peníze zatím nevyjadřují objem práce , který odvádíme .
Při současném trendu , kdy začíná určitá " žádost " po pacientech .
Množství pacientů vytváří ekonomické výsledky .
U nás je vnitřní ekonomické řízení zavedeno již více jak dva roky .
Přesně známe své náklady a výnosy .
je nám všem naprosto jasné , že chceme - li dosahovat zisku , musíme mít určitý počet pacientů , a to ještě navíc v určité " cílové " skupině .
Z tohoto základního požadavku , kterým je potřebný počet pacientů , vyplývají požadavky na naši odbornost a profesionalitu .
* Co to znamená v praxi ?
Prosazujeme , aby vyšetření a práce všech lékařů na oddělení měla stejnou úroveň a kvalitu .
A to vyžadujeme od všech spolupracovníků i v oblasti chování .
Naše schopnost integrovat do týmu i nově příchozí , schopnost všech profesionálně si počínat , vyplývá do jisté míry i z toho , že pracujeme jako tým , celé oddělení a nikoli jako jednotlivý lékař , který takové možnosti nemá .
U nás jeden bez druhého nemůže nic dokázat .
Na prvním místě je proto profesionální zdatnost a znalosti všech - lékařů , sester i administrativní podpory .
Máme zájem naším vybavením pomáhat i ostatním kolegům lékařům , kteří pracují v terénu nebo samostatně .
Poskytovat jim servis a možnost operovat svého pacienta u nás nebo mohou být u složitějších zákroků operaci přítomní .
Tím zlepšujeme postavení lékařů , kteří naše možnosti nemají .
Vytváří se tím samozřejmě i dobré jméno našeho oddělení .
Jarmila Fryntová , Jaroslav Seifert
Text k foto :
MANAŽER V NEMOCNICI :
I zde musí řídit tým , který svojí prací i vystupováním rozhoduje svým dílem o odborné úrovni i hospodářské prosperitě zdravotního zařízení .
Hraní se slovíčky za 700000 Kč
O pohybu čísel v účetnictví rozhoduje úředník finančního úřadu
Zdálo by se , že zrekonstruovat zastaralou lakovnu tak , aby vyhovovala ekologickým požadavkům , bude vítané .
Úřady i ochránci životního prostředí zajásají .
Firma Auto Bohemia , která se do toho pustila , však tvrdí něco jiného .
Když už získala všechna povolení k rekonstrukci , přišel finanční úřad s tvrzením , že jde o modernizaci , nikoli o rekonstrukci .
Jak velký je rozdíl mezi těmito slovíčky ?
Může být až 700000 korun .
Bohuslav Zajkr
Německý výrobce lakovny ji dodal včetně protokolů , dokazujících , že odpovídá přísným německým normám z hlediska ekologie i hygieny .
1 .
Stavební povolení
Přesto dovozce tohoto zařízení musel požádat o souhlas Ministerstvo životního prostředí ČR .
Na základě předložených údajů dalo na žádost razítko .
Dalším v řadě byl fyzikálně technický zkušební ústav , hlavní hygienik ČR , a pro případ plnidel a tužidel laků Ministerstvo zdravotnictví ČR .
Své slovo si vyhradila i Česká inspekce životního prostředí z hlediska ochrany ovzduší .
Dalším v řadě byl Místní úřad Kolín .
Rozhodoval podle naprosto stejných dokumentů , podle kterých už jednou rozhodlo Ministerstvo životního prostředí .
Nemohl tedy přinést nic nového , říká Josef Půhoný , společník firmy ( na snímku ) .
Stavební povolení nakonec vydal .
2 .
Finanční kontrola
Když podnikatelé tuto anabázi absolvovali , přišel finanční úřad , se kterým začalo dohadování nanovo .
Nechal si předložit plány , aby zjistil , zda na tomto místě stála lakovna i dříve .
Zjistil , že noví majitelé vykopali tanky na naftu , které propouštěly , plochy vyasfaltovali , zbourali komín , zapojili lakovnu na topení ze sousední chemičky ( akrylátovým barvám stačí teplota 30 o C ) , vyměnili filtraci .
Původní plechovou kabinu s umakartem obložili dlaždičkami a celkově vylepšili .
V přestavbě ovládací skříně využili nové technologie ( zmizely klasické pojistky a vypínač na startování hořáků ) .
Z původní lakovny zůstala vlastně jen budova .
Přesto , že princip fungování ovládací skříně na spouštění hořáků zůstal stejný ( byly tu jen nové vypínače a zmizelo tlačítko na spouštění hořáků ) , úředník z finančního úřadu shledal provedené úpravy modernizací , což by pro firmu znamenalo platit celou částku za výměnu technologie ( 700000 Kč ) z čistého zisku a ne ji dát do nákladů , jak je tomu u rekonstrukce .
Důsledná prověrka
Firma si stála za svým tvrzením , že úpravy v lakovně jsou pouze rekonstrukcí , a nikoliv modernizací , a to i v případě ovládací skříně , kde vlastně celý problém vznikl .
Máme oba systémy .
Jeden - starou lakovnu s naftovými hořáky - v Neratovicích , kde nikomu nic nevadí .
A tady v Kolíně jsme instalovali moderní ekologické zařízení , říká Josef Půhoný .
Kdybych věděl , co nás čeká , snad bychom se do rekonstrukce ani nepouštěli .
Jak dopadla obdobná změna v šatnách ?
Hygienik požadoval obnovu šaten .
Dali jsme nová umyvadla , nové dveře , nové linoleum .
I toto zboží je poněkud jiné než před lety .
To však je klasifikované jako údržba a peníze se automaticky odečítají z nákladů .
Kdybych chtěl šatnu zvětšit , šlo by o modernizaci , tvrdí Josef Půhoný .
Co je co ?
Stanovit rozdíl mezi modernizací a rekonstrukcí je obtížné .
Vzhledem k 20 letým periodám výměny však může jít o modernizaci pokaždé .
Finanční úřad by si měl stanovit jasná kritéria , kdy jde o modernizaci , a kdy o rekonstrukci .
V případě , že je nemá , záleží na úředníkovi , jaké zaujme stanovisko .
Nakonec se vše vyřešilo logicky .
Úředníci uznali úpravy v lakovně jako rekonstrukci s tím , že je nutné dodat expertízu , zda z komína neodcházejí zdraví škodlivé látky .
Byly tu ještě další spory .
Vzhledem k tomu , že materiál na rekonstrukci přivezli ke konci prosince roku 1992 , zdálo se úředníkům z finančního úřadu , že měl být vzat na sklad a ne při odečtu z daní připočten k roku 1992 .
Avšak experti začali na rekonstrukci pracovat ještě na konci roku 1992 .
Finanční úřad nepovažoval za zbytečné ověřit si tyto údaje až u dodavatelské firmy v Norimberku .
Je to paradoxní , ale kdybychom zachovali starou lakovnu , zřejmě by žádné problémy nebyly , povzdechl si Josef Půhoný .
*
O rozdílu mezi modernizací a rekonstrukcí hovoří zákon číslo 586 / 1992 Sb . , o dani z příjmů v části 3 - odpisy .
Výklad zákonů v ČR však je různý .
Podle pana Kovačky z Finančního úřadu Kolín ( pod který ovšem Auto Bohemia nespadá ) rozhoduje především stavební povolení .
Tam je většinou uvedeno , zda jde o rekonstrukci nebo modernizaci .
Obecně platí : Změní - li se nějaký parametr , jde o modernizaci .
Kontakt : Auto Bohemia , Středisko Kolín , Pražská 103 , tel . : ( 0321 ) 228 88 .
Text k obr . :
NOVÁ VYDLAŽDIČKOVANÁ KOMORA :
Více ekologie , více hygieny , více problémů .
( Ne ) dobrá chuť
Jeden můj známý - podnikatel - tvrdí , že číst se může , ale jíst se musí .
Z tohoto pragmatického pohledu se dívá i na svůj předmět podnikání - vše , co souvisí s potravinami , tedy od nákupu , prodej až po " velkovývařovnu " .
V denním shonu si vždy najde čas , aby alespoň namátkou zkontroloval jednotlivé provozovny , protože dobře ví , že i potraviny se mohou stát výbušným , lépe řečeno jedovatým , zbožím .
O tom , že stačí nepozornost a lajdáckost , jsme se přesvědčili v aféře s nedouzenými makrelami , po nichž se naplnila infekční oddělení některých moravských nemocnic .
Na soudech jsou však i causy se závadným rumem i lačnými podnikavci , kteří kradli prasata , telata i krávy určené ke zlikvidování v kafileriích .
Místo spálení se zvířata ocitla ve formě gulášů , salámů , roštěnek i řízečků v běžných stravovacích zařízeních .
Na takový přístup , kdy může být ohrožen život , nebo dojít k těžké újmě na zdraví , počítá i zákon .
Psali jsme o tom v Profitu č . 48 / 1993 .
S ohledem na vaše dopisy na článek navazujeme .
Stále jsou totiž mezi námi nepolepšitelní .
Právě je bych chtěl upozornit , že jejich počínání by bylo soudem patřičně oceněno .
S čím by měli počítat ?
Za úmyslné ohrožení je sazba od tří do osmi let odnětí svobody .
V případě větších následků jsou trestní sazby ještě vyšší .
Dokonce i při zavinění z nedbalosti se sazby šplhají až k deseti letům odnětí svobody , když porušením povinnosti dojde k těžkým následkům .
Trestní zákon stanoví , že o trestný čin obecného ohrožení podle 179 ( při úmyslném ohrožení ) , nebo 180 ( při ohrožení z nedbalosti ) jde tehdy , jestli vzniklo bezprostřední nebezpečí smrti nebo těžké újmy na zdraví více lidí .
Potravinami se přitom rozumí veškeré předměty , které jsou do prodeje uváděny jako potraviny a nápoje a nezáleží na tom , zda jsou zpracované nebo syrové .
Patří sem i přísady potravin , jako například barviva , ochucovadla , koření .
Ale pozor - nebezpečí může spočívat nejen v samotné potravině , ale také v nevhodném obalu .
Takže :
Dobrou chuť a podnikatelské úspěchy všem , kteří dávají potravinám to , co jim patří .
Kamil Lánský
styl . T 6
Otázka pro Jaroslava Koháka , majitele filmové a reklamní agentury Kohak Film
Filmové dokumenty a televizní reklamy z vaší dílny v sobě snoubí estetiku a jistý řád věcí .
Čím si to máme vysvětlovat ?
Původní profesí jsem stavař a odtud asi ten smysl pro určitý řád a přesnost , i když jsem v roce 1967 pověsil stavařinu na hřebík a začal spolupracovat s režisérem Pavlem Blumenfeldem .
S ním jsem se seznámil prostřednictvím svých povídek a básní .
Pomáhal jsem mu při tvorbě polyekranových projektů , třeba v Památníku osvobození v Banské Bystrici a řád v mých reklamách a dokumentech spatřujete asi také proto , že se do nich snažím vždy umístit nějaký děj , byť desetivteřinový .
To mám na paměti i nyní , kdy připravuji s historiky Čepičkou , Vilímem , Vojtou a scénáristou Štaincem zmapování zapomenutých oblastí našeho kulturního dědictví .
Tvrdím , že to bude bomba .
Když si s vámi takhle povídám , tak si uvědomuji , že estetiku a řád ctím i v jiných ohledech , ačkoliv jsem bytostný bohém a kdybych se měl znovu narodit , chtěl bych být Holdenem ze Salingerovy novely Kdo chytá v žitě .
Například rád vařím a kamarádi tvrdí , že dobře .
Asi to myslí upřímně .
Po kachně na medu , šanghajském meči a žabích stehýnkách se u mne mohou utlouct .
Musím pak na ně dávat pozor .
Servíruji totiž na míšenském porcelánu a slepovat ho by mne zrovna nebavilo .
Také jsem se dal na stará kolena na sport , konkrétně na golf .
Hraji ho s klukovským espritem , pro radost .
Na soupeření mi nezáleží , ale náležité nádobíčko a golfovou čepici mít musím , i když to pinkám třeba na plácku před domem .
K tomu , aby člověk mohl dělat to , co chce a jak chce , musí mít zázemí .
Já mám svou rodinu a v práci dobrého ducha naší firmy paní Marušku Sobotkovou .
Vzor spolehlivosti .
Jinak mám rád Ameriku a to ne snad jen proto , že moje agentura spolupracuje s IESC a jejím ředitelem pro Českou republiku J . Bartou .
Začal jsem ji milovat prostřednictvím spisovatelů a dramatiků E . Hemingwaye , A . Millera , T . Williamse .
To jsou řádní a estetičtí spisovatelé .
Ti mně pomáhají chápat život v celé jeho šíři .
Na sebe však musím prozradit jednu " neřádnost " .
Nedávno jsem pobýval půl roku na Aljašce , lovil lososy a nechal se doslova objímat přírodou .
Jednou jsem při odlivu našel na pobřeží dvanáct obratlů modré velryby , jejíž i jen pozůstatky jsou v USA chráněny a nesmí se vyvážet .
Já jsem je propašoval k nám do republiky .
Jen jeden obratel jsem si však nechal na památku , ostatní jsem věnoval školám .
Nechť mi bůh a americké úřady odpustí .
Trpělivost růže přináší
Značně trpělivý musel být předseda České strany sociálně demokratické Miloš Zeman , když jeho mladomanželka Ivana takříkajíc přenášela jejich potomka .
Žijícímu českému klasikovi ironie a sarkasmu už pomalu z dlouhého čekání tuhnul úsměv na rtech .
Jsou prostě záležitosti , o nichž ani on nežertuje .
Intervence nepomáhají , známosti jsou k ničemu , předsedování politické straně jakbysmet .
Do porodnické kliniky v Apolinářské ulici v Praze mohl leda telefonovat a ptát se .
Nakonec vše , jak jinak , dobře dopadlo .
Miloš Zeman byl připuštěn k loži , kde ho očekávaly manželka Ivana a dcerka Kateřinka ( 53 cm , 3.65 kg ) .
Miloš Zeman se lidsky , s něhou , usmál .
Vstala jsem z rakve
To doslova pronesla spisovatelka Zdena Salivarová - Škvorecká poté , co vyhrála soudní spor s Ministerstvem vnitra na ochranu osobnosti .
Před rokem a půl se totiž neoprávněně objevilo její jméno v evidenci spolupracovníků StB .
Co si prožila za tu dobu nad zlými anonymními dopisy , které jí docházely až do Kanady od našich některých vždy angažovaných spoluobčanů , popsala v knize Osočení .
Ke stylu manželů Škvoreckých vždy patřilo nevzdávat se a bojovat za svou čest i kdyby to stálo bůhvíco .
Proto se také diví , že lidé , kteří jsou nějakým způsobem špiněni , se neobracejí na soudy , i když jsou drahé .
Pro někoho jsou holt peníze více než dobrá pověst .
Koňská inspirace
Snad jen silně nechápavý misantrop , navíc slušně zakyslý , by mohl prohlásit , že laskavé filmové komedie z dílny cimrmanologů Ladislava Smoljaka a Zdeňka Svěráka jsou koniny .
Zrovna tak je ovšem chybou se domnívat , že například s Ladislavem Smoljakem je v soukromí , mimo jeviště , kdovíjaká legrace .
Dělat humor je , jak známo , pěkná nádeničina a vyžaduje odpovídající duševní a tělesnou relaxaci .
Jmenovanému ji údajně nejvíce poskytují klisny Máňa a Líza , které chová pomocí domorodců na venkovské chalupě .
Laskání se zvířaty považuje Ladislav Smoljak vůbec za nejlepší způsob jak se ubránit civilizační únavě .
Recept i pro vás .
Kostka stále frčí
Myslíme samozřejmě v pánské módě , kterou rád na sobě prezentuje herec Bořivoj Navrátil .
Jeho kolega z Národního divadla Josef Vinklář sice dění v pánském oblečení nijak zvlášť neakceptuje , ale slova uznání k těm , co to ovládají , vždycky najde .
Neopomněl se však otřít o pana Navrátila , kdeže má strakatou kravatu , když je takový módesman .
K takovému saku se nehodí .
Vypadal bych jako pouťák od střelnice , odvětil mu dotyčný .
Pak se bavili o herecké práci na parketech mateřské scény .
Přece jenom bližší téma pro oba .
Čtenářská vášeň
Sžírá protagonistu Divadla na Vinohradech Jaroslava Satoranského .
K oblíbeným žánrům v jeho případě patří životopisy , vzpomínky a literatura faktu .
Čte všude , kde se jen trochu dá .
Na tramvajové refýži , v metru .
Dalo by se říci , že mu chybí dřívější fronty na banány a pomeranče , či na detektivky před knihkupectvím .
Při nich se přelouskalo knih a časopisů !
Náruživým čtením si Jaroslav Postránecký trochu ublížil zraku .
Ovšem pár dioptrií a moderní obroučky to spravily .
Vizitka manažera
Allan Gintel
Chycení motýli a ulovené ryby nejsou důležité , vzrušení pramení z motýlů či ryb , které nikdy nechytneme .
* Narodil se 24 . září 1947 v Praze , je absolventem Filozofické fakulty Univerzity Karlovy , obor psychologie .
Je ženatý , má jedno dítě .
* Ředitel akciové společnosti Amalthea .
* Na trať své profesionální dráhy nastoupil jako dělník , krátce pracoval jako klinický psycholog , redaktor , později se věnoval různým oblastem psychologie práce v rámci Centra pro psychologii a sociologii v tehdejším jednom z největších elektrotechnických koncernů .
V září 1989 založil Institut moderního řízení a stal se jeho ředitelem .
Stál u zrodu poradenské firmy Amalthea , která převzala větší část aktivit institutu a stala se jeho oficiálním nástupcem .
* Má široké spektrum zájmů .
Zahrnuje vybrané sportovní aktivity , různá pojetí turistiky a pobytu v přírodě , dějiny antiky a renesance , politiku .
Svůj obdiv k helénistické epoše starého Řecka vyjádřil v originálním pojetí výchovy v přírodě obsaženém v projektu Gymnasion , určeném mladým lidem od 17 do 25 let .
* Mám rád lidi bystré , tvořivé a iniciativní , říká o svých vztazích ke spolupracovníkům a podnikání .
Cením si těch , kteří se naučili spolupracovat a spolupráci pociťují jako potřebu .
Nemohu zakrýt , že při vedení svých spolupracovníků používám jako metody určitý druh " polidštění despocie " .
Na omluvu dodávám , že nemohu jinak .
Adama Smithe mám docela rád , ale " spěchající trhovci " přepočítávající vše na peníze jsou mi z duše protivní .
Financování a podpora podnikání
Druhý ročník Podnikatelského fóra v Československém manažerském centru
Po úspěchu loňského setkání podnikatelů pořádalo koncem ledna Československé manažerské centrum ( CMC ) v Čelákovicích druhý ročník Podnikatelského fóra .
Zhruba šest desítek podnikatelů , zástupců bank , poradenských a manažerských organizací a ministerstev se zabývalo dvěma problémy úzce spojenými s podnikáním : Financováním růstu společnosti a podporou malých a středně velkých podniků .
Zdeněk Kubín
Na fóru šlo jak o výměnu zkušeností jednotlivých podnikatelů , tak o definování problémů , s nimiž se podnikatelé potýkají .
Profit byl jako jediný zástupce sdělovacích prostředků přítomný na pracovních seminářích - workshopech - čelákovického fóra .
Zkušenosti a názory , které zazněly na semináři věnovaném financování růstu společnosti , lze zhruba shrnout do následujících poznatků : Firmy se ve svých začátcích většinou financují z úvěrů , jen málokdy bez použití cizích zdrojů .
Když se pak firma " rozjede " , naráží opět na problémy dalšího financování .
Většina využívá vedle úvěrů leasing .
Jiné možnosti financování jsou málo známé a tudíž ještě méně využívané - například získání tichého společníka či využívání rizikového kapitálu .
Tento seminář také definoval doporučení dalším podnikatelům , především začínajícím : Je potřeba zvažovat cenu peněz v dlouhodobé perspektivě , při výběru zdroje financování porovnávat souvislosti , jít do hloubky .
Základem toho je podnikatelský plán .
Zazněl názor , že udělat si byznys plán na pět let je dobrá věc , ale je dobré rozpracovat si ho i na jednotlivé měsíce , neboť ten odhalí problémy , s nimiž se bude podnikatel každodenně potýkat .
Když banka při posuzování žádosti podnikatele o úvěr schválí pětiletý byznys plán , není to ještě důvod jásat nad tím , jak jsme dobří ;
v bankách sedí úředníci - finanční odborníci , kteří ale problematice podnikatele věcně nerozumí .
Na semináři o podpoře malých a středně velkých podniků zazněla zkušenost , že podnikatelé zaznamenali zlepšení přístupu a informovanosti ve vyšší úrovni státní správy .
Hodnotí ji vesměs jako dobrou .
Ale podnikatelé přicházejí do styku se státní správou především na úrovni okresů či měst .
A zde velice často narážejí na nekompetentnost a neznalost úředníků .
Místo snahy pomoci je spíše patrná snaha nachytat nás na švestkách - to je názor více podnikatelů .
Zdá se , že problémem některých podnikatelů je i přístup k potřebným informacím .
Má zřejmě dvě hlavní příčiny : Na jedné straně to jsou lidé , kteří mají či mohou tyto informace poskytovat ( zde podnikatelé upozorňují na nekompetentnost či neochotu na úřadech ) , na druhé nedostatek času podnikatelů za potřebnými informacemi důsledně jít .
Vítaný by tedy byl centrální zdroj informací v regionech , například v profesních komorách .
Podnikatelé by měli i více využívat možností regionálních poradenských a informačních center , která vznikají na podporu malého a středního podnikání .
Kontakt : Československé manažerské centrum , nám . 5 . května 2 , 250 88 Čelákovice , tel . : ( 0202 ) 92151 - 9 , FAX : ( 0202 ) 91997 .
štoček : KALENDÁŘ PODNIKATELE
Výstavní duben [ 94 - 2 . část
Informace pro tuto rubriku zasílejte redakci nejméně se čtyřměsíčním předstihem .
Redakce neručí za změny v kalendáři výstavních akcí uskutečňované v průběhu doby jejich pořadateli .
Rychlejší než privatizace
Jihlavský Motorpal našel ideálního partnera v německé firmě Bosch
Orientace na západní Evropu nebyla pro Motorpal Jihlava módním rozmarem , ale životní nutností .
Po zhroucení východních a domácích trhů hledal potenciální zákazníky i kooperačního partnera .
Znamenalo to však zvládnout co nejrychleji západní standardy .
Pavel Kačer
Přes dlouholetou spolupráci s některými západními odběrateli a partnery padl konečný výběr na předního výrobce vstřikovacích zařízení pro dieselové motory - německou společnost Robert Bosch GmbH .
Před rokem byl v Jihlavě založen společný podnik Bosch Diesel , v němž najde práci 200 pracovníků , dalších 600 lidí bude zaměstnáno v Motorpalu při kooperační výrobě .
Vyrábět kvalitu
Tatra , LIAZ , Avia , Zetor a další tuzemští odběratelé prožívají odbytovou krizi a proto omezili poptávku v Motorpalu na minimum .
Výrobní kapacita však Motorpalu zůstala .
Vznikl záměr prosadit se tím , co továrna nejlépe umí , na perspektivních trzích vysokou kvalitou .
Bez ní by jakákoli součinnost a export nebyly možné .
Rozhodnutí si vynutil sám život .
Okamžitě jsme začali s vyškolováním managementu pro nový systém řízení .
Důsledkem bylo zavádění certifikace výroby s cílem dosáhnout standardu podle normy ISO 9000 , říká generální ředitel Karel Sklenář .
Nejtěžší se ukázala změna starých výrobních zvyklostí .
Němci měli například u vstřikovačů vyšší nároky na přesnost i čistotu výroby , stejně jako na jejich zaběhávání .
Proto se musel změnit systém od dodávky materiálu až po poslední operaci .
Dříve byla jakost zajišťována kontrolami během výroby a na výstupu .
Nyní se zavádí u strojů systém statistické kontroly regulace výrobního procesu .
Dělník má určen přesný technologický postup a hranice přípustných tolerancí .
Při větší odchylce musí stroj seřídit a opravit chybu .
Do systému kvality je tak přímo vtažen výrobní pracovník , který její výsledky bezprostředně ovlivňuje a má odpovědnost za výrobek až do přechodu na další operaci k jinému pracovníkovi .
Podmínky přijaty
První výsledky této systematické práce se postupně dostavují .
Příkladem je zvládnutí výroby vstřikovačů pro velmi náročného zákazníka .
K úspěchu přispěla nejen existenční nutnost , ale i profesní hrdost na značku a samozřejmě zkušenosti z tradičně vysoké úrovně výroby Motorpalu .
Sedmdesát procent pracovníků se poměrně rychle tvrdým kriteriím přizpůsobilo , u ostatních nastává převýchovný proces , někdy doprovázený i nepochopením a odchodem .
Nemohli jsme spojovat zvyšování kvality s růstem výdělků .
Platy se v našem podniku řídí především celkovou rentabilitou a produktivitou , uvádí Karel Sklenář .
V Motorpalu na privatizaci teprve čekají , ale rozhodně to neznamená odevzdání se osudu .
Management už udělal rozhodující kroky k transformaci akciové společnosti .
Vytýčil konkrétní úkoly v oblasti kvality , inovací , obchodní politiky a vytváří trvalý tlak na jejich uskutečnění .
Je pravda , že bez pomoci firmy Bosch by k pozitivním změnám nedošlo tak rychle a do důsledku .
Výsledkem je , že zhruba 60 procent výroby Motorpalu směřuje na západní trhy , což je pětkrát víc než před čtyřmi lety .
Kontakt : Motorpal , a . s . , Strojírenská 7 , 587 22 Jihlava , tel . : ( 066 ) 222 13 , FAX : ( 066 ) 222 00 .
Citát : Nelze spojovat zvyšování kvality s růstem výdělků
Rádce : Zákon a my
Práce v noci
Jsem soukromý podnikatel a řadu svých zaměstnanců zaměstnávám v noci .
Stačí , abych jim vyplácel minimální mzdu anebo musím přihlížet k tomu , že jde o práci v nočních hodinách ?
K . J . , Prostějov
V současné době platí nařízení vlády číslo 333 / 1993 Sb . , o stanovení minimálních mzdových tarifů a mzdové zvýhodnění za práci ve ztíženém a zdraví škodlivém pracovním prostředí a za práci v noci .
V tomto vládním nařízení jsou uvedeny jednotlivé tarifní stupně , do kterých musí být pracovníci zařazeni .
V každém případě ovšem platí , že pracovník pracující v noci má nárok na mzdové zvýhodnění za předpokladu , že práce v noci trvá alespoň dvě hodiny .
Změna lékaře
Protože mi můj dosavadní ošetřující lékař nevyhovoval , zvolil jsem si lékaře jiného .
Nyní - po uplynutí čtrnácti dní a dvou návštěvách - vidím , že ani ten není nejlepší a nevěnuje se mi tak , jak bych potřeboval .
Proto bych chtěl lékaře změnit .
Je to možné ?
Za jak často se vůbec může měnit lékař ?
O . L . , Zlín
Jako pojištěnec zdravotní pojišťovny máte samozřejmě nárok na výběr jiného lékaře či jiného odborného pracovníka ve zdravotnictví i zdravotnického zařízení .
Musí ovšem být ve smluvním vztahu k příslušné zdravotní pojišťovně .
Toto právo však můžete uplatnit jednou za tři měsíce .
Pokud jste svého nového lékaře zvolil před čtrnácti dny , musíte se změnou lékaře vyčkat do doby , než zmíněná tříměsíční lhůta uplyne .
Stejný název
Naše firma byla zapsána v obchodním rejstříku v roce 1991 .
Nyní jsem se dozvěděl , že u stejného soudu byla v obchodním rejstříku zapsána pod stejným názvem jiná firma .
V porovnání předmětu podnikání jsou minimálně dvě činnosti obou firem totožné .
Je to přípustné ?
Jak se máme zachovat , pokud později zaregistrovaná firma svůj název nezmění ?
M . J . , Brno
Obchodní jméno firmy nesmí být zaměnitelné s obchodním jménem jiného podnikatele .
U právnické osoby postačí k odlišení od obchodního jména jiné právnické osoby uvedení jiného sídla , jestliže tyto osoby nepodnikají v tomtéž oboru nebo v oborech zaměnitelných při hospodářské soutěži .
U fyzických osob postačí k odlišení uvedení jiného místa podnikání .
Z toho plyne , že firma , která byla zapsaná do obchodního rejstříku později , nesmí používat téhož obchodního jména , neboť předmět činnosti je částečně shodný .
Podle obchodního zákoníku ten , kdo byl dotčen na svých právech neoprávněným užíváním obchodního jména , může se proti neoprávněnému uživateli domáhat , aby se takového jednání zdržel a odstranil závadný stav .
Dále může požadovat přiměřené zadostiučinění , které může být poskytnuto i v penězích .
Z toho vyplývá , že se můžete obrátit na soud a požádat , aby dotyčné firmě bylo uloženo zdržet se používání svého obchodního jména , tedy svoje obchodní jméno nahradit jménem jiným .
Náhrada škody
Zaměstnávám řadu pomocných dělníků a před nedávnem došlo k tomu , že dva z nich se navzájem poprali a způsobili si zranění .
Protože jsou oba zdravotně pojištěni , byli ošetřeni a já jsem proto předpokládal , že celá záležitost skončila .
Nyní jsem se dozvěděl , že zdravotnická pojišťovna na nich vyžaduje náhradu škody , která jí vznikla v důsledku toho , že musela financovat ošetření pracovníků .
Postupuje správně ?
J . N . , Praha
Zdravotní pojišťovna má nárok na náhradu škody vůči třetím osobám , jestliže vynaložené náklady na péči plně nebo částečně hrazenou zdravotním pojištěním , v důsledku jejich zaviněného protiprávního jednání vůči osobám účastným zdravotního pojištění .
Z toho je zřejmé , že v daném případě může pojišťovna požadovat na tom , kdo způsobil někomu jinému zranění , náhradu .
Placení vyšetření
Hlásím se ke studiu na vysoké škole a součástí přihlášky je i vyjádření lékaře o tom , zda jsem ze zdravotních důvodů způsobilý ke studiu .
Zajímalo by mne , jestli toto vyšetření budu muset hradit , nebo je kryto všeobecným zdravotním pojištěním ?
J . Š . , České Budějovice
Podle zákona o všeobecném zdravotním pojištění péče plně nebo částečně hrazená zdravotním pojištěním nezahrnuje vyšetření , prohlídky a jiné výkony provedené v osobním zájmu fyzických osob nebo v zájmu právnických osob , které nesledují léčebný účel .
To znamená , že vyšetření lékařem budete muset v tomto případě hradit ze svého .
JUDr . PhDr . Oldřich Choděra
Odpovědi připravila : Advokátní a komerčněprávní kancelář , Národní 25 , Praha 1 , tel . + FAX : ( 02 ) 242 27845 .
Chyba cizí vinou
Deník za 50 Kč zaviní pokutu až půl milionu
Už více než rok platí opatření ministerstva financí , kde je mimo jiné stanoveno , jak má vypadat peněžní deník pro vedení jednoduchého účetnictví .
Profit provedl malou sondu do prodejen podnikatelských tiskopisů a zjistil , že zdaleka ne všechny nabízené deníky předepsané požadavky splňují .
Některé prodávané deníky mohou dokonce podnikatele vystavit riziku uložení pokuty ze strany finančního úřadu !
Špatná podoba je samozřejmě vina vydavatele , ale případný soud by asi nebyl tak jednoznačný .
Podnikatel přece má znát platné předpisy a měl si ověřit , zda je prodávaný výrobek s nimi v souladu .
Je to jako u různých knih vykládajících zákony :
Také neručí za důsledky použití , platné je pouze znění zákona zveřejněné ve Sbírce zákonů .
Nejde však jen o správnou podobu peněžního deníku .
Časté jsou i vlastní chyby při jeho používání .
Je nutné vědět , co do kterého sloupce zapsat a co ne :
Některá vydání snižují daňový základ , jiná nikoliv , a proto se musí přehledně vést v různých rubrikách a i v nich je ještě další podrobné třídění na několik různých sloupců .
Také příjmy vyžadují podrobnou analýzu .
Čtěte Profit rádce :
Vedení peněžního deníku
Japonci jsou obezřetní
Pro japonské podnikatele je střední Evropa méně známá .
Dlouho váhají .
Obchody však lze iniciovat i z české strany .
Opavská firma Data International vycítila příležitost pro společné obchodování .
Po dvou letech hledání a ověřování padla volba na produkty firmy Sanyo .
Opavští navázali kontakt s obchodní firmou Nichetzu , sídlící v Tokiu , která v minulosti zajišťovala z ČR dovoz sladu , piva a chmele .
Od května 1992 existuje společná firma Nippon ONC , která dováží a prodává na českém trhu kopírky a spotřební materiál , diktafony , periferie k počítačům , faxy , bezdrátové telefony a elektrické registrační pokladny , vše značky Sanyo .
Získali důvěru
Japonci jsou při volbě obchodního partnera hodně obezřetní .
Data International získala jejich důvěru především promptními platbami a schopností zajistit distribuci širokého sortimentu zboží .
Obchod se delší dobu uskutečňoval " na zkoušku " , přičemž Japonci vše pečlivě sledovali a srovnávali s dalšími možnostmi v ČR .
Pro Data Int . z toho plyne výhoda platit za zboží až po jeho prodeji .
Důraz je kladen i na rychlost dodávek , které přímo zajišťují 4 partneři a jimž přísluší i servis nejpozději do 24 hodin .
Naše firma celý systém prodeje řídí a určuje konečnou cenu , říká Jiří Oslizlo ( na snímku ) , obchodní ředitel Data Int .
Další rozvoj
O zboží značky Sanyo je stále větší zájem .
Data Int . zjistila možnost dalšího výrazného rozšíření působnosti na Slovensku , kde má od května působit NCS Prievidza .
Slovenský partner byl vybrán hlavně kvůli nízkým prodejním cenám .
Od loňského listopadu je v provozu i Show Room v obchodním domě v Praze - Karlíně , kde je prezentována veškerá technika Sanyo .
Opavští se po dobu partnerství snaží učit se práci podle japonské zásady " Čím pomaleji kráčíš , tím dříve dojdeš k cíli " , která je jedním z důvodů doposud příznivého vývoje japonské ekonomiky .
Kontakt : DATA International , a . s . , Kolářská 13 , P . O . BOX 162 , 746 01 Opava , tel . : ( 0653 ) 21 77 45 , FAX : ( 0653 ) 21 79 47
Živnostenský zákon před novelizací
Cílem změn je další liberalizace podmínek pro podnikání v České republice
Během více než dvouleté aplikace zákona číslo 455 / 1991 Sb . , o živnostenském podnikání se ukázalo , že řada jeho ustanovení se už přežila a neodpovídá potřebám života .
Proto již loni na podzim bylo rozhodnuto , že tato nesmírně důležitá právní norma bude novelizována .
Návrh novely živnostenského zákona , jehož základní koncepce byla schválena poradou ministrů vlády České republiky , se zaměřuje především na : - sjednocení všeobecných i zvláštních podmínek provozování živnosti , - definování průmyslového způsobu provozování živnosti , - liberalizaci prokazování odborné způsobilosti , - zpřesnění institutu odpovědného zástupce , vymezení jeho odpovědnosti a vztahů k podnikateli , - zpřesnění ustanovení , týkajících se provozoven a provozování živnosti mimo provozovny , - stanovení spolupráce jednotlivých orgánů státní správy v oblasti živnostenského podnikání , - definování živnostenské kontroly a - uvedení jednotlivých ustanovení a příloh zákona do souladu se zvláštními předpisy a s požadavky praxe .
Přísnější metr na cizince
Pokud jde o jednotlivé tématické okruhy navrhované úpravy , je možné upozornit především na další sjednocení všeobecných i zvláštních podmínek provozování živnosti pro všechny druhy podnikatelských subjektů , to jest pro fyzické i právnické , tuzemské i zahraniční osoby .
Návrh chápe jako tuzemské osoby ty , které mají trvalý pobyt na území republiky .
Ostatní osoby , které tuto podmínku nesplňují , jsou při živnostenském podnikání považovány za cizozemce a zákonem předepsanou způsobilost k podnikání dokládají dokumenty ze země původu .
Odstraňuje se tak současné zvýhodnění cizích podnikatelů , zejména při dokládání bezúhonnosti , která je jedním ze základních předpokladů podnikání .
Cizinci přitom nejsou prakticky v žádném směru omezováni , protože jejich jedinou povinností je zápis do obchodního rejstříku a jmenování odpovědného zástupce s trvalým pobytem na území republiky .
Nejsou vyžadovány žádné kauce , podmínky zaměstnávání našich občanů , předkládání podnikatelského záměru , kapitálové vstupy ani nic podobného .
Zákonná úprava je tak vůči podnikání cizinců podstatně liberálnější , než obdobné zákony v převážné většině evropských zemí .
Podmínky podnikání fyzických i právnických osob sjednocuje i požadavek bezúhonnosti statutárního zástupce právnických osob , odstraňující jejich současné zvýhodnění v tomto směru .
V obou případech jde o důslednější aplikaci požadavků zákona na všechny podnikající subjekty a tedy sjednocení podmínek podnikání .
Ku prospěchu velkých firem
Dalším význačným rysem navrhované úpravy je zavedení institutu průmyslového způsobu provozování živnosti .
Jde o nové řešení , respektující specifické odlišnosti provozování živnosti řemeslným a průmyslovým způsobem a umožňující vydávání živnostenských listů na finální produkt s tím , že řádné provádění jednotlivých výrobních operací , postupů a činností , respektive odbornou způsobilost k nim zabezpečuje podnikatel .
Podstatně se tak zjednodušuje vydávání živnostenských oprávnění a zákon se přibližuje chápání specifik těchto činností v průmyslově rozvinutých zemích .
Změny v dalších institutech
Liberalizačním opatřením je i navrhovaná úprava prokazování odborné způsobilosti .
Předpokládá se uznávání předepsaného vzdělání nejen v oboru , ale i v příbuzném oboru a zákon se tak přizpůsobuje potřebám praxe .
Další z uvedených opatření , týkající se institutu odpovědného zástupce , zpřesňuje jeho vztahy k podnikateli , na druhé straně pak předpokládá , že u právnických osob bude tuto funkci přednostně vykonávat některý z členů statutárního orgánu .
Odstraní se tak hlavní problémy , spojené s tím , že se institut odpovědného zástupce stává pouze formálností nutnou pro získání živnostenského oprávnění .
Obdobně se zpřesňují i ustanovení zákona , týkající se provozoven s koncesovanou živností .
Napříště by podnikatelům měly do značné míry odpadnout starosti s vyřizováním složité agendy při zahajování provozu v nich .
Nejdůležitější změna
Rád bych ještě upozornil na navrhované úpravy v seznamu jednotlivých druhů živností a příslušných odborných způsobilostí , jež dnes představují často bezdůvodně značné překážky v rozvoji podnikatelských aktivit .
Základem řešení je další liberalizace podmínek podnikání , projevující se zejména v podstatném omezení počtu vázaných a koncesovaných živností .
Mezi koncesovanými živnostmi zůstávají v podstatě pouze živnosti , jejichž provozování je vázáno na povolení nebo oprávnění příslušného orgánu státní správy , vydávané podle zvláštního zákonného předpisu .
Mezi živnostmi vázanými pak jde o živnosti , u nichž hlavním kriteriem pro zařazení do příslušné přílohy živnostenského zákona je požadavek zvláštní odborné způsobilosti , stanovené právním předpisem , nebo riziko veřejného ohrožení při nesprávném provozování živnosti .
Podstatně se tak liberalizuje možnost vstupu do podnikání .
Princip rovnosti
Návrh dále prohlubuje liberální koncepci dnešního živnostenského zákona s tím , že důsledně aplikuje princip rovnosti všech podnikatelských subjektů před zákonem .
Dále rozvíjí základní předpoklad , že podnikatelské aktivity nemají být omezovány , pokud jde o vstup do podnikání .
Komplexní vyřešení problematiky živnostenského podnikání však závisí i na vyřešení řady dalších , souvisejících problémů .
Jde zejména o vyřešení problematiky profesních komor , respektive živnostenských společenstev a jejich funkce při živnostenském podnikání a jejich součinnosti s příslušnými orgány státní správy .
Tyto otázky se do současné doby nepodařilo uspokojivě vyřešit jak pro různé názory na povinné či nepovinné členství , tak pokud jde o rozhodovací pravomoci komor a společenstev .
Je to dáno existencí řady vzájemně si konkurujících společenstev v jednotlivých oborech , roztříštěností a často i protichůdností jejich činnosti .
Dalším problémem , který je nutné v nejbližší budoucnosti vyřešit , je činnost soustavy živnostenských úřadů , ať jde o jejich odbornost , tak o příslušné kompetence .
Současné nevyhovující rozdělení kompetencí mezi okresní a pověřené obecní úřady , tedy mezi státní správu a samosprávu představuje možná větší překážku rozvoje živnostenského podnikání než nedostatky stávajícího živnostenského zákona .
Závěrem zbývá už jen říci , že návrh novely živnostenského zákona bude v dubnu předložen vládě ČR , na podzim by se k ní měl vyslovit Parlament ČR .
Pokud vše půjde podle předpokladů , zákonné změny v pravidlech živnostenského podnikání by měly s největší pravděpodobností vstoupit v platnost v lednu příštího roku .
Petr Kroupa , ředitel živnostenského odboru Ministerstva hospodářství ČR
Text do rámečku :
Nová pravidla živnostenského podnikání začnou platit zřejmě od ledna
text ke kresbě
LEGISLATIVA , ŽIVNOSTENSKÝ ZÁKON NEVYJÍMAJE , ZAHNALA PODNIKATELE NA STROM : Dovolí mu novela tohoto zákona slézt a pustit se už naplno do podnikání ?
OSKAR
Za mimořádný výkon
Firmě Fornax za výrobu tepelně izolačních panelů Ternax a jejich instalace systémem TIS .
Panely patří podle předložených atestů i vyjádření Státní energetické inspekce ke kvalitním výrobkům .
Použití panelů při izolacích stěn a střech objektů znamená vysoké úspory nákladů na vytápění .
Kontakt : Fornax , s . r . o . , 696 71 Blatnička č . 174 , tel . : ( 0631 ) 94 29 07 , tel / FAX : ( 0631 ) 95 26 50
Vychází Reflex č . 17
RIOŠOU , největší folklórní slavnost světa , se neobešla bez našeho reportéra *
BYLA BY ZAVŘENÁ CELÁ ZEMĚ a na svobodě by chodilo jen pár tzv . spravedlivých , zamýšlí se nad komunistickou minulostí spisovatel Karel Pecka *
Dokonalý DOMÁCÍ VEČÍREK nabízí nepřetržitý proud house music a možná i drog *
Zdá se , že k reformujícímu se českému školství patří i ŠKOLA NA PRODEJ *
ROBINSON ze Šumavy si vyhrabal podzemní bunkr , o němž léta nikdo nevěděl *
K úspěchu filmu Philadelphia přispěl i oskarový KOUSEK Z HANKSE *
CAUSA N . S . CHRUŠČOV .
Čas nemizí v černé díře
V domácnosti stejně jako v práci : Mnoho zbytečně promrhaných chvil
Mezi tou řečí nadporučík Lukáš seděl již dlouho na židli , dívaje se Švejkovi na boty a myslil si : Můj Bože , vždyť i já často stejně mluvím takové blbosti a rozdíl je jen ve formě , kterou to podávám .
Lukášova slova si možná občas někdo připomene na některé z porad či schůzí , když řečník je zbytečně zdlouhavý a rozvláčný , zatímco minuty plynou .
Porady bývají často označovány za největšího zloděje času .
Jsou v tom však nevinně .
Zdeněk Kubín
Odborníci tvrdí , že až 49 procent naší pracovní doby je neproduktivní .
K tomu došel na základě svých průzkumů mezi manažery rakouský Institut AVL .
Platí to však jen pro Rakušany ?
Podle slov Patrika Hese , ředitele pražské společnosti Time / system , praxe ukazuje , že tato čísla jsou platná i v českých podmínkách .
Uvádí se například , že z osmihodinové pracovní doby - což je 480 minut , představuje aktivní čas 320 minut , tzv . prázdný čas 120 minut a odpočinek ( například pití kávy , ale i protažení při práci s počítačem ) čtyřicet minut .
Uvědomit si , kde mizí čas , je základním předpokladem , jak snížit množství promrhaných minut .
Když manželka zavelí
Představme si průměrnou českou rodinu .
Pracovně vytížená manželka vydá třeba manželovi příkaz : Ukliď s děckama , nakupte .
Muž , pokud tyto činnosti nedělá pravidelně , si sice může říct umyji nádobí , vyluxuji , utřu prach , připravím večeři .
Lítá přitom od jedné práce k druhé , uprostřed si dáchne u piva či kávy , poté seřve děti , že mu nepomáhají a ty začnou luxovat tam , kde to již otec udělal .
A pak nad vyluxovaným kobercem začnou utírat prach z polic .
Zatím otec odchází nakoupit - šunku , pivo , salám , zapomene však na základní poživatiny jako chléb či máslo , pro něž musí jít znova .
Že tato situace nemá s prací nic společného ?
Ale má .
A hodně .
I v domácnosti je zřejmý stejný jev jako v zaměstnání : Příliš mnoho neproduktivního času .
Stejné jsou i příčiny : Špatné vedení ( manželkou , která je v tomto případě pomyslnou nadřízenou a zkušenou osobou , avšak vydává příliš obecný pokyn ) , nedostatečné plánování a vlastní špatné vedení ( v našem případě dětí ) , špatná pracovní morálka , nedostatečná komunikace ( kdo se bude čemu věnovat ) , chybějící kvalifikace .
Průzkumy mezi manažery ukázaly , jak se která z těchto složek na neproduktivním pracovním čase podílí : Špatné vedení ( nadřízeným ) 12 % , nedostatečné plánování a vlastní špatné vedení 30 % , chybějící kvalifikace 14 % , špatná pracovní morálka 17 % , nedostatečná komunikace 27 % .
Přitom jednotlivé příčiny se mohou vzájemně spojovat či se ovlivňovat , jako například nedostatečná komunikace a špatná pracovní morálka .
Vina nejen plánu
" Černé díry " ve vesmíru pohlcují vše , co se k nim přiblíží .
Ale minuty neproduktivního času přece v žádné takové díře nekončí .
Neproduktivní čas je několikerého druhu .
První je bez užitku pro firmu - strávený třeba děláním si kávy či čaje , povídáním s kolegy , čtením sportovní rubriky novin a podobně .
Další představuje zbytečné množství práce , protože někde se stala chyba - vedoucí vydal špatné pokyny , pracovník si nedokázal práci dobře naplánovat , nebo se lidi mezi sebou dobře nedomluví , šéf neumí delegovat a dělá práci , kterou může bez problémů vykonat někdo jiný .
Za neproduktivní čas může být ale považován i takový , v němž se nevytvářejí hodnoty , přesto je pro konečný výsledek potřebný .
Například rozeslání tisícovky akvizičních dopisů , na něž odpoví tři čtyři desítky potenciálních zákazníků , sice samo o sobě obchod nepřinese , ale přivede několik zákazníků , kteří ho uzavřou .
Takzvaný Paretův zákon říká , že 80 % vynaložené pracovní doby přinese 20 % hodnot , zatímco 20 % času přináší 80 % hodnot .
Například 65 % času manažera představují rutinní úkoly , malichernosti jako třeba vyřizování pošty , což však přináší jen 15 % hodnot .
Tento poměr lze zřejmě výrazně snížit delegováním na podřízené pracovníky .
Manažer má značné množství svého času věnovat tvůrčí práci , která v sobě zahrnuje například vymýšlení nových postupů , analyzování situace , rozhodnutí .
Co nejméně času by měl věnovat administrativě , i když úplně se jí vyhnout nelze .
Jaká je však skutečnost ?
Průzkumy AVL ukazují , že manažerův pracovní čas je rozložen následovně : Čtyři procenta aktivní práce ( tvůrčí ) , čtrnáct procent pasivní ( reakce na různé podněty ) , tři procenta vzdělávání ( kurzy , semináře , studium profesní literatury , odborného tisku ) , 34 % administrativa ( vyřizování dopisů , podpisování příkazů a výkazů atd . ) .
Samostatná práce ( bez delegování ) , v níž se realizují závěry zmíněné aktivní části , představuje 25 % času .
Zbývajících 20 % je ostatní čas , v němž se skrývá například doba strávená na cestách , na chodbách , na obědě , ale i snaha někam se dovolat .
Kruh dovedností
Změnu těchto poměrů ve prospěch aktivního a tvůrčího času lze docílit dobrým řízením - druhých , ale především sama sebe .
Dá se říci , že začít je asi třeba u plánu vlastního času a pokud možno jeho dodržování .
S tím je pak spojeno delegování - nezabývat se maličkostmi , které může vyřešit někdo jiný , komu manažer dá příslušné pravomoce a odpovědnost .
Ten ale musí mít jasno : Co má udělat , jaký má být výsledek .
A jsme u komunikace , kterou si musí manažer osvojit tak , aby byla jasná , stručná , výstižná .
Heint Weihrich a Harold Koontz ve své knize Management doporučují pro písemnou , ale i ústní komunikaci používat : jednoduchá slova a jednoduché výrazy ;
krátká a dobře známá slova ;
osobní oslovení , kdykoli je to vhodné ;
ilustrace , příklady a schémata ;
krátké věty a krátké odstavce ;
přítomný čas ;
vyhýbat se nevhodným slovům .
I přes přenesení úkolů a některých rozhodovacích pravomocí na podřízené však je třeba kontrolovat .
Jak často , to záleží na tom , jaké spolupracovníky si manažer vybral a jak je motivuje .
Patrik Hes z Time / system uvádí , že v pravomoci jeho sekretářky je nakupovat měsíčně občerstvení pro jednání se zákazníky za asi tisíc korun .
Na její kontrolu nemusí věnovat téměř žádný čas .
Sekretářka totiž ví , že zákazník se u nich bude cítit lépe , když mu nabídnou kávu , čaj či minerálku .
A lépe se mu bude s jejich firmou jednat a uzavírat obchod .
Množství zakázek znamená , že se firmě - a s ní i jejím zaměstnancům - povede dobře .
Přeměnu neefektivních minut v efektivní tedy ovlivňují všechny manažerovy vlastnosti a schopnosti .
Dá se pak říci , že dobrého manažera lze také poznat nejen podle toho , jak dlouho - třeba do pozdní noci - pracuje , ale podle toho , jak efektivně dokáže využívat svůj čas a redukovat neefektivní část pracovní doby na co nejnižší míru .
VAŠE DOPISY
Někomu se uleví , jinému . . .
( Profit č . 12 / 1994 )
K obsahu novely živnostenského zákona je uvedeno , že " pro rozlišení podmínek podnikání tuzemských a zahraničních subjektů se navrhuje důsledně aplikovat hledisko trvalého pobytu na území republiky " .
Musím upozornit , že to bude znamenat podstatné zhoršení podmínek pro zahraniční podnikatele .
Až dosud totiž živnostenské úřady i obchodní rejstříky přijímaly doklad o povolení dlouhodobého pobytu na území ČR pro pověřené osoby živností nebo osoby oprávněné jednat jménem zahraničního podnikatele podle § 30 , odst . 3 obchodního zákoníku .
Požadavek povolení k trvalému pobytu v novele živnostenského zákona by vyžadoval i novelizaci zákona o pobytu cizinců č . 123 / 1992 , který na takové případy nepamatuje a udělení trvalého pobytu z důvodu podnikání neumožňuje .
Povolení k trvalému pobytu je jistě právem udělováno málo .
Při přijetí novely živnostenského zákona ve zmíněném znění by vznikla skupina osob s právem trvalého pobytu , která však zájem o pobyt na našem území nemá .
Komplikace by vznikla i pro tyto osoby samotné , protože by podle devizového zákona byly považovány za devizové tuzemce , tj . mohly mít majetek v zahraničí či účet v zahraniční bance jen s povolením ČNB .
Ani podle dosavadní úpravy se nedá říct , že je naplněn § 21 , odst . 1 obchodního zákoníku , podle něhož cizinci mohou podnikat na našem území za stejných podmínek a ve stejném rozsahu jako domácí lidé .
Stanislav Myslil , Praha
Není všechno zlato
Přicházím do výstavné banky s luxusním interiérem a čekám , až si mě za přepážkou všimnou .
Konečně mě úřednice zaregistruje .
Žádám o výměnu dolarové bankovky .
Paní zkoumá , zda je pravá , nakonec mi ji vrací a sděluje , že bankovku vyměnit nemůže , protože jí chybí růžek .
Protestuji , že právě tuto bankovku mi v této bance ona sama před měsícem vyměnila za šilinky .
To byste musela dokázat , odpovídá .
Nemám chuť nic dokazovat a odcházím s jistotou , že sem už nikdy nepřijdu .
V jiné bance , méně exkluzivní , upozorňuji na chybějící růžek předem .
Úřednice mi po krátké poradě s nadřízeným s úsměvem a profesionalitou bankovku vymění .
A já vím , že jsem našla tu svou banku .
Marta Petráková , Roztoky u Jilemnice
Kaktus za slabý výkon
( Profit č . 9 / 1994 )
Ke kritizovaným závadám jsme provedli šetření s těmito výsledky : Vlaková souprava byla na Masarykově nádraží v Praze přistavena ve 13.59 hodin , což je dostatečně dlouhá doba k včasnému a bezpečnému nástupu cestujících .
Vlak odjel včas , po odjezdu však strojvedoucí zjistil , že došlo k poruše naftového čerpadla motorového vozu .
Po příjezdu do Prahy - Libně o vzniklé situaci informoval svého nadřízeného , který rozhodl o dodání náhradní lokomotivy a odvezení motorového vozu do depa .
Z tohoto důvodu došlo ke zpoždění vlaku o 30 minut .
Cestující byli o nutnosti přestupu do jiného vozu informováni vlakovou četou a staničním rozhlasem .
Všichni zúčastnění se snažili , aby vlak pokračoval co nejdříve .
Za potíže , které cestujícím zpožděním vlaku vznikly , se omlouváme .
Eva Miklová ,
Obchodně provozní ředitelství Českých drah , Praha
Dinosauři v Čechách pokulhávají
( Profit č . 12 / 1994 )
Film Jurský park překonal co do zisku všechny předešlé tituly .
Razantní a účinná reklama , která předcházela uvedení tohoto filmu do světových kin , přinesla ovoce .
V dinosaurománii si přišli na své i výrobci hraček , triček , vydavatelé časopisů .
Na tom nic nemění skutečnost , že právě u nás tento film mezi kasovně nejúspěšnější nepatřil .
Snad i proto , že krátce po jeho uvedení v kinech se na černém trhu objevily pirátské kazety .
Osobně považuji reklamní kampaň spojenou s Jurským parkem za vzorový příklad toho , jak může profesionálně provedená reklama spustit zájem zákazníků o zboží .
Dnes již každý podnikatel či manažer dobře ví , že bez cílené a dobře udělané reklamy lze tohoto cíle dosáhnout stěží .
Případ Jurského parku může sloužit jako poučení , že investice do reklamy se nejen vrátí , ale i znásobí zisk .
Ve vaně je pohoda
( Profit č . 13 / 1994 )
Uváděná čísla , jak se může koupání prodražit a kolik člověk ušetří , když dá racionálně přednost osprchování , jsou velmi přesvědčivá .
Zaujala mě také informace o nižší spotřebě při instalaci zahraniční růžice na sprchu .
Spolu se stop - ventilem to není ani velké vydání a jistě se vyplatí .
Těchto regulačních systémů , které šetří energii a dlouhodobě i naši kapsu , je více druhů .
Problém je v tom , že většinou nejsou laciné a volba mezi jednorázovým větším výdajem , který se nám až za čas vrátí , a menší průběžně placenou částkou za spotřebovávané energie , je někdy obtížná .
Milan Prokopec , Kladno
Daně a pojištění
( Profit č . 13 / 1994 )
Pro začínajícího podnikatele je každá koruna , kterou může věnovat do rozvoje firmy , dobrá .
Kdyby se podařilo snížit daně o 5 procent , to už bychom v provozu pocítili .
Obávám se však , že cesta nejmenšího odporu je používaná nejčastěji .
Než postihovat ty nepoctivé , kteří daně z nezákonné činnosti neodvádějí , je jednodušší chybějící peníze do rozpočtu získávat od ukázněných podnikatelů .
Josef Klácel , Brno
Permanentní stav provizoria
Porodní křeče zákona o neziskových organizacích
Když minulý týden v úterý ministr hospodářství ČR Karel Dyba na brífinku po poradě ekonomických ministrů sdělil , že návrh zásad zákona o neziskových organizacích byl " schválen " s připomínkami , dal jasně najevo , že vláda a následně Parlament ČR se po dlouhých odkladech pokusí stanovit pro neprofitní oblast podnikání seriózní a legislativně jasná pravidla hry .
Je veřejným tajemstvím , že nová právní norma , byť zatím jenom v podobě zásad , se dere na světlo světa za těžkých " porodních " bolestí .
Jejich příčiny jsou různé , předně však obavy vlády , že ani sebedokonalejší právní norma nemůže zabránit tomu , aby neziskové organizace nebyly zneužívány k činnosti , která nemá s jejich účelem nic společného .
Přelévání peněz
Bez ohledu na tyto obavy faktem zůstává , že právě absence zákona o neziskových organizacích zmíněné zneužívání činnosti umožňuje .
Děje se tak pod pláštíkem nejrůznějších účelových sdružení , z nichž část nejsou nic jiného než zařízení na otevřené či skryté přelévání státního či původně státního majetku a finančních prostředků do kapes různých rádobypodnikatelů .
Akutní potřeba zákona je navíc dána tím , že v současném období přesáhl počet těchto sdružení už hranici 18 tisíc .
K tomu je zapotřebí připočítat více než 3500 různých nadací , které jsou z hlediska platné legislativy rovněž chápány jako účelová sdružení majetku k obecně prospěšnému účelu .
Ani v jejich případě však není žádným tajemstvím , že prostředky shromážděné na nadační činnost jsou ve většině nadací z osmdesáti až devadesáti procent používány na pokrytí vlastní režie a na vlastní spotřebu .
Pouze zbytek , tedy obvykle deset - dvacet procent prostředků je určeno jako finanční či materiální pomoc těm , kteří ji skutečně potřebují .
Transformace " rozpočtovek "
Zákon o neziskových organizacích je velice potřebný i proto , aby konečně bylo odstraněno legislativní vakuum , v němž se nacházejí v podstatě všechny dřívější státní rozpočtové a příspěvkové organizace .
Nová právní norma zakotvením statutu neziskovosti totiž umožní jejich skutečnou transformaci na organizace , které nebudou muset obcházet nejrůznějšími způsoby zákony , aby mohly dál provozovat činnost , jejímž rozhodujícím cílem není finanční zisk , ale zabezpečení různých výchovně vzdělávacích , humanitárních a mnoha dalších sociálně potřebných a lidem i společnosti užitečných služeb .
Ondřej Hurtík
Tajemství reklamy :
Bez namáčení i na Rumburaka
Proč si dnešní děti už příliš nepotrpí na hrdinné prince a sedmihlavé draky
Není úkol jako úkol , natož domácí a navíc z českého jazyka .
Přesvědčil jsem se o tom tuhle , když se můj jedenáctiletý syn pustil do vymýšlení reklamních sloganů , přičemž jeden měl mít takzvaně pozitivní vyznění a druhý negativní , jednoznačně nesmyslné .
Své výplody měl navíc ještě graficky ztvárnit .
Kazimír Jánoška
Úkolem byl samozřejmě natolik nadšen , že na moje Když jsem byl v tvém věku , tak kantorky po nás chtěly kratičké pohádky a malůvky hrdinných princů , něžných princezen a sírou čpících draků , reagoval pohrdlivým " pcheeee " a začal kreslit Univerzální páradlo .
Vem si tu pravou svěžest
Vztah dětí k reklamě , zejména v její audiovizuální podobě je dnes již natolik silný , že ve většině tříd základních škol to o přestávce hučí jako v nějakém televizním studiu .
Učitelka ZŠ v Praze 1 Marie Morávková : Děti nejen že znají všechny reklamní texty zpaměti , ale mnohé z nich je o přestávce i hrají .
Tyto momenty se zvlášť intenzivně projevují u osmi až dvanáctiletých dětí .
Pokud jsem měla možnost sledovat je , tak momentálně nejvíce mezi nimi " letí " reklama na žvýkačky Wrigley ` s a její popěvek Vem si tu pravou svěžest . . .
Dva žáci ze šesté třídy si při napodobování skákající manekýny s obrovským balíčkem Wrigley ` s pod paždí málem zlomili nohu .
Hodně populární je i Bílý obr - prášek na praní , který si ve světě dětské fantazie hravě poradí - samozřejmě že bez namáčení - i se samotným Rumburakem , čarodějem druhé třídy .
Skutečnost a fantazie
Za dané situace se vůbec nelze divit , že učitelé mnoha základních škol " netýrají " děti úkoly z říše pohádek , ale z reality , která je obklopuje .
Na straně druhé pak rovněž nepřekvapuje , že výsledky jsou takové , jaké jsou .
Děti , především ze základních škol ve velkých městech , zcela nezištně a podle své nejbujnější fantazie vymýšlejí reklamní spoty na absurdní páradla , která rozpárají absolutně vše , nebo na dupidla - útočné spreje pro lupiče , či na nervovátka , která každému zaručí zaručeně nervní sny .
Stav ducha
Je to pouze náhoda , anebo . . . ?
Podle odborníků je reklama mimo jiné stav ducha .
Měřeno tímto metrem , je současné nejmladší pokolení na tom mnohem lépe než my , dospěláci , kteří jsme z reklamního uragánu , který vtrhnul do našeho života s příchodem devadesátých let , značně nervní , až zmatení .
Než totiž malí caparti dorostou , získají sledováním desítek tisíců reklamních šotů takzvané reklamní vzdělání a s ním zdravý skepticismus při posuzování toho , jak , kdy a proč si mají vzít třeba onu zmíněnou " pravou svěžest " .
Čtěte na str . 12 - 13 :
Nervovátka za pouhých
333 stříbrných stříkaček
Podpisek pod foto :
SVĚT REKLAMY : Fantazii se meze nekladou , protože účel ( vytahat zákazníkovi z peněženky co nejvíce korun ) světí prostředky .
DŮSTOJNÝ OTČE : Kadidlo nevedeme , můžeme vám ale nabídnout vynikající švédské kapky na dobré trávení .
Dividendy asi nevyplatí
Praha -
Vedení Českých energetických závodů navrhne valné hromadě nevyplácet dividendy a celý loňský zisk reinvestovat .
LN to sdělil mluvčí společnosti Michal Kačena .
Podle včerejších informací dosáhly ČEZ 8.55 miliardy korun zisku .
M . Kačena označil tento údaj za přibližně správný .
Definitivní výsledky hospodaření ČEZ budou , jak řekl , známy počátkem března .
Lizner v pořadu Proč ?
nebude
Praha -
Až do zahájení případného soudního procesu se Jaroslav Lizner , bývalý šéf SCP , nebude ke svému případu vyjadřovat .
Řekl to včera v rozhovoru pro ČTA jeho právní zástupce Jan Linda .
Popřel zároveň informaci , že Jaroslav Lizner uvažuje o tom , že by vystoupil v pořadu TV Nova s názvem Proč ?
" Ještě předtím , než tato informace z úst pana Beniaka zazněla , jsme tuto možnost odmítli , " prohlásil .
Jan Linda potvrdil informaci , že v pražské restauraci Asia Club byla policií nainstalována skrytá kamera , kterou byl pořízen průběh celého jednání mezi společnostmi TWI a C . S . Fond .
Aby americký prezident viděl
Kde proti Nizozemsku
Těžké rozhodování mezi Strahovem a Letnou
Nymburk -
Trenér fotbalové reprezentace Dušan Uhrin hovořil v úterý s novináři na téma dějiště zápasů svého celku .
Jeho slova o tom , že on chtěl hrát všechna domácí utkání na Spartě , ale vedení fotbalového svazu uvažuje jen o duelech s Nizozemskem ( 26 . 4 . ) a Norskem ( 6 . 9 . ) vyvolalo včera řadu bouřlivých diskusí .
" Nejdu v ničem proti svazu , mou věcí je v první řadě trénování .
Moje spolupráce s předsedou svazu Chvalovským je velmi dobrá , problémům reprezentace věnoval vždycky hodně času , " bránil se Uhrin možným úvahám o jeho rozporech s vedením ČMFS , ale zároveň zopakoval , že jeho přáním je hrát aspoň nejdůležitější zápasy na Letné .
Podobně se vyjadřuje i většina hráčů , ale šéf marketingového partnera svazu , firmy STES , Jaroslav Vacek se i v souvislosti s utkáním proti Nizozemsku vyjadřuje o Letné velmi zdrženlivě .
Upozorňuje na to , že Letná neskýtá potřebné množství ploch pro reklamu , není prý vhodná ani pro špičkové televizní záběry , a v náznacích mluví o strachu z kroků předsedy Sparty Petra Macha , jehož finanční požadavky jsou podle našich informací pro svaz neúnosné .
Předseda správní rady firmy STES dále připomíná , že i na Strahově , který přichází jako druhý stadión v úvahu , se uskutečnily velké zápasy se skvělou atmosférou ( např . proti Španělsku v roce 1990 ) .
" Věřím , že při správném předprodeji jsme schopni vyprodat i Strahov , " tvrdí Vacek .
Jednání se Spartou však ještě budou pokračovat , UEFA se zatím naštěstí spokojila s nahlášením Prahy jako pořadatelského města .
Ideální by podle Vacka bylo , kdyby Sparta svůj stadión na den zápasu svazu odprodala a ten by utkání ve své režii zorganizoval .
Německé reklamy v české metropoli
Na pražském hlavním nádraží se vedle čistě německých náboženských plakátů , zaplňujících podzemní chodby vedoucí na nástupiště , objevila na boční prosklené stěně nádražní haly více než metrová světelná písmena " AEG Bahnsysteme " . ;
Za protektorátního pražského primátora pana Pfitznera byly reklamy německočeské .
Nyní jsme na cestě do Evropy pokročili již dále , ponížené české dušičky , vděčné za nějakou utrousenou marku , jsou ochotny udělat z Prahy město když ne německé , aspoň město s německým nátěrem .
Firmě AEG by jistě bylo jedno , kdyby na reklamě byly " drážní systémy " .
Také firma Belinda by asi na tramvajích snesla nápis Belinda dělá krásné nohy místo Belinda macht Beine .
Musel by s ní ovšem jednat někdo , kdo má aspoň špetku národní hrdosti .
Když tuto hrdost nemají ČD , měl by ji mít aspoň magistrát , který má možnost zakázat reklamy budící veřejné pohoršení .
Výstava ikon a koptských textilií z bývalého Kondakovova institutu v Praze byla včera zahájena v Anežském klášteře u příležitosti sedmdesátého výročí úmrtí Nikodima Pavloviče Kondakovova , znalce ruského a byzantského umění , žijícího zde v emigraci .
Jádro kolekce tvoří soubor byzantských , postbyzantských a ruských ikon ze čtrnáctého až devatenáctého století , které jsou ve sbírkách Národní galerie , Ústavu dějin umění a Uměleckoprůmyslového muzea .
Expozice bude přístupná do 16 . dubna .
Procházka Bránou nebes
Historie významného moravského kláštera cisterciaček Předklášteří u Tišnova , jenž je zároveň skvostným památníkem rané gotické architektury , zůstává přes četné odborné statě veřejnosti neznáma .
Poslední monografie o tišnovském klášteře z pera Rudolfa Klátila vyšla roku 1925 , nepočítáme - li další nevydaný rukopis z roku 1983 .
Dluh částečně napravuje publikace Dušana Hladíka Porta coeli , kterou s podtitulem Dějiny kláštera od založení do skončení husitských válek vydalo tišnovské nakladatelství Sursum .
Již od svého založení koncem třicátých let třináctého století byl tišnovský klášter svázán s vládnoucí rodinou Přemyslovců - především se zakladatelkou kláštera , královnou Konstancií , a jejím synem , markrabětem Přemyslem .
Ti jsou v jeho zdech také pohřbeni ( Porta coeli znamená Brána nebes ) .
Vyprávění o tišnovském klášteře proto právem začíná kapitolou o rodinném životě Přemysla Otakara I . , jehož " hřích " dvojího manželství byl prapříčinou založení objektu .
Kniha líčí i vznik cisterciáckého řádu , jeho organizaci a zvláštní postavení ženských klášterů v rámci tohoto řádu .
Při rekonstrukci dějin tišnovského kláštera se autor opíral především o svědectví listinných pramenů , i když by bylo třeba více opatrnosti při interpretaci tradovaných informací .
Týká se to i výběru literatury , kdy například autor dílu Vlastivědy moravské o tišnovském okrese ( 1923 ) V . Oharek přináší údaje problematické a nepřesné .
Na druhé straně lze přejímání nejnovějších poznatků ( archeologický průzkum L . Belcrediho na vrchu Čepička ) jen vítat .
Kamenem úrazu jsou však pasáže , jimiž Hladík zasazuje dějiny kláštera do širších souvislostí vývoje českého státu .
V obšírnosti , s jakou se této role chopil , se autor dopustil několika hrubých faktických chyb .
Například termín Koruna česká nelze použít již pro třinácté století ;
bratr Přemysla Otakara II . se jmenoval Vladislav , a ne Vratislav , a nikdy se neujal vlády v Rakousích , třebaže se k tomu chystal .
Eliška Rejčka nebyla Přemyslovna , ale Piastovna ;
potíže Hladíkovi dělá i měnová soustava : vierdung v té době nelze vykládat jako čtvrťák .
Přes tyto chyby je projekt dějin kláštera Porta coeli přínosem , který přesahuje rozměr regionálních a církevních dějin .
Můžeme doufat , že další díly budou brzy následovat .
Proti gustu disputace
Pan Třeštík , historik postmoderny , údajně věrný jen skutečnosti , si nedávno ( Moderní doba skončila - LN 3 . 2 . ) zahrál na proroka .
Jednadvacáté století , " které nám nesměle přešlapuje za dveřmi " , si údajně nerozumí a nebude rozumět s devatenáctým stoletím ( " optimisticky pokrokářským " ) a dvacátým ( " uřvaně ideologicky budovatelským " ) , jak spolu s ním " vědí všichni , vědci rozumem a umělci citem " .
Má první otázka : Odkud náš historik ví , co všichni vědí , a dokonce jak to vědí vědci a jak umělci ?
Skromnost sluší historikům , a ovšem nejen jim .
Vztah k jedné historické epoše , tak jako vztah k osobnímu životu a jeho smyslu , není přece záležitostí nějaké všeobzíravé statistiky .
Je vůbec po ruce ?
A i kdyby byla a my měli před očima všechny její údaje a ty opět vyzněly v duchu , který Třeštík zastává - kdyby všichni , kdo žili v tomto století , vyznali , že přišli o iluze , je to snad poslední pravda o jejich životech ?
Naštěstí ke skutečnosti , na kterou se náš historik odvolává , patří nejenom omrzlé nohy pochodujících v lágrech Vorkuty .
Patří k ní , a to především , věrnost těch , kdo se k nelidskosti nesnížili , kdo byli ochotni v této mizérii k oběti všední i té , která nese jméno Kolbe , kdo věřili ve vítězství spravedlnosti a pravdy a také se o ně zasadili .
Nepatří snad tyto postoje k dvacátému století ?
Když skutečnost , tak plná skutečnost .
Když fakta , tož - po masarykovsku - celá fakta .
Má druhá otázka : Odkud bere pan Třeštík jistotu , že před otázkami našich otců a dědů budou v příštím století spuštěny závory ?
To , že v dvacátém se zhroutilo mnohé z toho , čím žila století předcházející , a zejména devatenácté , nic neříká o tom , které z minulých otázek ožijí nebo neožijí v příštím čase .
Evropa je kontinent , který má v základech svého bytí úporné hledání smyslu .
To je jádro mýtu , které nese její jméno .
Kadmos hledající unesenou sestru Evropu je prototypem bytosti hnané touhou nalézt .
Při tom zakládá města a v bytostném úsilí o naplnění své vize vytváří kulturu .
Jeho příběh se podivuhodně přibližuje jinému příběhu , který známe z židovské tradice .
Také Abraham je muž bytostné touhy .
Uvěří v boží slib tak , že se vydá na cestu .
Oba jsou dokladem toho , že skutečnost je víc než to , co právě děláme , co je viditelné a zmapovatelné .
Ke skutečnosti patří i předjímka toho , o co usilujeme , důvěra ve smysluplnost našeho počínání , věrnost tomu , co přesahuje pragmatický kalkul .
Proto je dovoleno vypovídat o těch , kteří přijdou po nás , jen zkusmo a vždy s notnou dávkou víry .
Ale i to patří ke skutečnosti .
Nuže : obyvatelům příštího času , " který nesměle přešlapuje za dveřmi " , mohou leckteré z ideálů a tradic , jimž je podle pana Třeštíka definitivně odtroubeno , zaznít jako vábivý hlas , lákající nikoliv do záhuby po způsobu starověkých sirén .
Nebudou si proto muset před nimi zacpávat uši voskem , jak to učinil Odysseus svým námořníkům , ani se přivazovat ke stěžni ( reálpolitiky ) , jak to učinil on sám .
Možná , že se otevřou výzvám , které je , stejně tak jako mnohé v tomto problematickém století , učiní schopnými formulovat nosné mravní a duchovní ideály a tradice .
Jen tak bude totiž možné udržet v Evropě smysluplný rozhovor napříč staletími .
Jen tak se lze připravit na dialog i s těmi kulturami a tradicemi , jež šly dějinami svou osobitou cestou .
Každá generace si to , co přesahuje pragmatickou rovinu , musí osvojit na základě volby a náročného rozhodnutí .
Po hrůzných zkušenostech dvacátého věku , v němž jsme prožili dvě světové války a dva totalitní systémy , je důvěra ve vládu pravdy nad námi hluboce otřesena .
V tomto zjištění , na které postmoderna odmítáním ideálů a tradic vyzývavě upozorňuje , je její dílčí ospravedlnění .
Má nás vést k větší kritičnosti a střízlivosti .
Ale tato cesta nesmí končit v nihilismu , nýbrž v naději , že před námi , navzdory spáleným praporům , je pobyt na zemi , který je víc než přežívání .
Kandidát na polského premiéra
Za nového polského premiéra byl po dlouhých sporech navržen bývalý maršálek Sejmu Józef Oleksy ze Svazu demokratické levice ( SLD ) .
J . Oleksy se narodil 22 . června 1946 v dělnické rodině .
Absolvoval fakultu zahraničního obchodu ve Varšavě .
Od roku 1968 byl členem komunistické Polské sjednocené dělnické strany ( PSDS ) a angažoval se jako tajemník komunisty ovládaného studentského svazu .
Po studiu se stal nejprve tajemníkem organizace PSDS na vysoké škole pro plánování a statistiku a poté byl v letech 1977 až 1981 členem štábu ÚV PSDS pro ideologické vzdělávání .
Od roku 1981 do roku 1986 vedl ústřední revizní komisi PSDS a v letech 1986 / 87 patřil k takzvaným kádrovým rezervám pro vyšší vedoucí úlohy ve straně .
V lednu 1987 se stal prvním tajemníkem PSDS ve vojvodství Biala Podlaska .
Během přechodu k první nekomunistické vládě Tadeusze Mazowieckého byl Oleksy krátce členem vlády jako ministr pro spolupráci s odbory .
Byl také poslancem v posledním nedemokratickém volebním období a mandát získal i v prvních svobodných volbách v říjnu 1991 .
V prvním demokraticky zvoleném Sejmu se stal Oleksy místopředsedou poslaneckého klubu Svazu demokratické levice ( SLD ) a místopředsedou výboru pro zahraniční hospodářské styky .
Po volbách v září 1993 se jako představitel nejsilnější poslanecké skupiny stal maršálkem Sejmu .
Oleksy je ženatý a má dceru a syna .
Burundi : konference o uprchlících
Bujumbura -
V burundském hlavním městě Bujumbuře včera za přísných bezpečnostních opatření začala třídenní mezinárodní konference o problému téměř čtyř miliónů uprchlíků ve střední Africe .
Účastní se jí zástupci OSN včetně vysoké komisařky OSN pro uprchlíky Sadako Ogatové , generálního tajemníka Organizace africké jednoty Salima Ahmeda Salima a dalších afrických představitelů .
Generální tajemník OSN Butrus Butrus - Ghálí vyzval veřejnost , aby se zasadila o ukončení etnického násilí a krveprolití v centrální Africe .
V dopise , který byl přečten delegátům konference , Butrus - Ghálí zdůraznil , že je nutné usilovat o nastolení stability v oblasti a odhalit kořeny etnických bojů ve Rwandě a Burundi , kde loni bylo zabito několik set tisíc lidí a milióny byly přinuceny k útěku z domovů .
Ogatová a Salim ve svých projevech zdůraznili nutnost vyřešení problému více než dvou miliónů rwandských a burundských uprchlíků v Zairu , Burundi a Tanzanii .
Parlament v ohrožení ?
Výlučnou pravomoc přijímat zákony nebo akty s právní silou zákona má v ČR podle ústavy jen parlament .
Existují však situace , kdy by taková monopolní působnost mohla vést přímo k ohrožení státu .
Překážkou je hlavně měsíční ( nebo i delší ) interval mezi jednotlivými zasedáními zákonodárného sboru .
Taková prodleva by se v některých zásadních okamžicích mohla stát osudnou .
A svolávat urychleně poslance ze všech koutů republiky by za mimořádného stavu nemuselo být jednoduché .
Sáhnout poslancům na jejich výsadní postavení je vždy věc ožehavá .
Značnou nevoli vzbudil již v říjnu vládou schválený návrh zásad ústavního zákona o obraně ČR , podle něhož stav ohrožení vyhlašuje a odvolává vláda .
Ovšem pouze v případě , kdy by svrchovanost či celistvost státu byla ohrožena bezprostředně a schůzi parlamentu by bránily nepřekonatelné překážky , nebo by tento orgán nebyl schopen usnášení .
Řada poslanců byla tímto návrhem pobouřena , byl dokonce označen za " výsměch parlamentní demokracii " .
V dohledné době chystá vláda další podobný zákon , který by měl ČR umožnit bezprostředně realizovat závažná rozhodnutí Rady bezpečnosti OSN , týkající se zajištění míru a bezpečnosti .
Dnes totiž u nás není možné takové verdikty rychle uskutečňovat .
Překážkou je právě délka legislativního procesu .
Od vypracování návrhu zákona až k jeho podepsání prezidentem uběhnou měsíce .
Na závažná rozhodnutí Rady bezpečnosti je ale třeba reagovat ve dnech , maximálně týdnech .
Rychleji to lze sice i u nás , ovšem pouze při rozpuštění Poslanecké sněmovny : v takovém případě přijímá zákony pouze Senát .
Ten ale zatím neexistuje .
Věc je zjevně zralá k řešení .
Nabízejí se dvě cesty .
Podle první by rozhodnutí s mocí zákona byla oprávněna přijímat vláda a parlament by je schvaloval dodatečně na nejbližším zasedání .
Problém by ale nastal se zákonem , s kterým by potom zákonodárci nesouhlasili .
Druhá možnost by byla v jednacím řádu parlamentu přesně vymezit situace , kdy by se legislativní proces mohl zredukovat na jeden den .
Zde by bylo ale třeba zkrátit nebo zrušit třicetidenní lhůtu , kterou má mít Senát na vyjádření se ke každému zákonu .
Obě cesty jsou " nepříjemné " , neboť jedna i druhá zasahují do ústavy .
K prosazení jakékoli úpravy bude vláda potřebovat dvoutřetinovou většinu sněmovny .
Opozici se přitom nelze divit , že omezování pravomocí parlamentu odmítá .
Dá se tedy ve sněmovně očekávat těžké klání .
Vždyť ústava je vzhledem k těžkostem , které provázely její přijetí , pro mnohé textem takřka posvátným .
Jakékoli zásahy do ní jsou vždy přijímány se značnou nelibostí .
Ať již šlo o snahu vypustit Senát , zakotvit povinně vyrovnaný rozpočet nebo omezit poslaneckou imunitu .
ABB dodá vozy pro stockholmské metro
Praha -
Zakázku na dodávku 75 vozů pro stockholmské metro v hodnotě 240 miliónů dolarů získala mezinárodní společnost ABB .
Uvedla to včera mluvčí ABB ČR Zekie Nikolská .
Nové vozy , z nichž první budou dodány do zkušebního provozu koncem roku 1996 , nahradí nejstarší z 900 vozů stockholmského metra .
Nové vlaky mají být spolehlivější , pohodlnější , méně hlučné a spotřebují méně energie .
Kromě toho budou nové vozy metra podstatně větší - vlak o třech vozech bude svou délkou odpovídat délce vlaku o osmi vozech současného vozového parku .
To má vést k nižším nákladům na údržbu a provoz .
ABB Group zaměstnává 206 tisíc lidí na celém světě s obratem přes 28 miliard dolarů ( v roce 1993 ) .
Malcolm Rifkind o plánech NATO
Praha -
" Severoatlantická aliance si bude přát zvýšení počtu svých členů .
Myslím si , že tu budou země , které si budou přát připojení k NATO , a věřím , že budou v NATO vítány , " řekl LN britský ministr obrany Malcolm Rifkind v rozhovoru , který poskytl během své návštěvy v České republice .
Ministr se zmínil o britském pohledu na perspektivy rozšíření Severoatlantické aliance , o vstupu ČR do této organizace a o příležitostech , které zájemcům o členství v NATO nabízí iniciativa Partnerství pro mír .
Celý rozhovor na straně 6
Chovatel se domníval , že na Šumavě je pro bizony místa dost a vadit nebudou
Maňava -
Párek dospělých bizonů , které koupil od zoologické zahrady ve Vyškově , převezl na svou soukromou pastvinu v Maňavě u Horní Plané táborský podnikatel Jiří Rybák .
Už od loňského listopadu tu chová dvě bizoní mláďata .
Časem zamýšlí postavit chovné stádo s tím , že mláďata bude nabízet soukromým chovatelům .
" Jako brněnský rodák jsem se od lidí z tamní zoologické zahrady dověděl o problémech , které mají s chovem bizonů na malém prostoru .
Napadlo mě , že na Šumavě jsou tisíce hektarů neobdělaných pozemků , kde by se bizoni dali chovat , " vysvětluje Jiří Rybák , původním povoláním chemik , nyní obchodník s horolezeckými potřebami .
Pracovníci Správy Národního parku a Chráněné krajinné oblasti Šumava ( CHKO ) , na jejímž území se pastvina nachází , však mají k vysazení bizonů výhrady .
" Pan Rybák založil chov , aniž proběhlo správní řízení a řízení podle zákona o ochraně přírody .
Navíc je pastvina v pásmu biosférické rezervace , kterou vyhlásila organizace UNESCO jako nejcennější oblast chráněné krajinné oblasti , " říká Josef Majer z pracoviště Správy CHKO v Horní Plané .
Sám J . Rybák , který , jak tvrdí , neměl o existenci rezervace tušení , považuje pastvinu v Maňavě pouze za provizorní řešení .
" Domníval jsem se , že jednání s Pozemkovým fondem a dalšími institucemi o koupi či pronájmu vhodného pozemku nebudou tak složitá a že vytipovaný prostor budu mít k dispozici včas , " vysvětluje .
Jak tvrdí , nechce z chovu bizonů udělat turistickou atrakci .
Usiluje naopak o získání pozemku na odlehlém místě , vhodném i z hlediska ochranářů .
Ti , jak se vyjádřili , jsou ochotni tolerovat bizony v biosférické rezervaci jen dočasně , to jest s ohledem na příslib J . Rybáka , že v nejbližší době zvířata přemístí .
Odbory nevylučují demonstraci na Staroměstském náměstí
Pozor , neautorizovaný text !
Praha -
Není vyloučeno , že na Staroměstském či jiném pražském náměstí se v březnu uskuteční velká odborářská demonstrace na podporu připomínek , které mají představitelé odborové komory k návrhu zákona o důchodovém zabezpečení .
Místopředseda ČMKOS Jiří Ryvola LN sdělil , že konečné rozhodnutí bude záležet na definitivní podobě návrhu , který vláda předloží sněmovně .
V případě potřeby bude svolán sněm ČMKOS , aby o konání demonstrace rozhodl .
Série mítinků , na nichž odboráři vysvětlují své požadavky na změny důchodového zákona , pokračovala včera v Brně a dnes v Ostravě .
Ukončena bude příští týden v Národním domě v Praze na Smíchově .
Podle Ryvoly projevují občané na mítincích přání , aby se na Staroměstské náměstí šlo , neboť se zněním zákona nesouhlasí .
Odboráři požadují především oddělené hospodaření důchodového fondu od státního rozpočtu .
Tento problém však zákon neřeší .
Hlasování o úniku informací vedlo k roztržce v komisi BIS
Pozor , neautorizovaný text !
Praha -
Demonstrativním odchodem poslanců Ivana Maška ( ODA ) a Pavla Severy ( KDU - ČSL ) včera skončilo další jednání sedmičlenné parlamentní komise pro kontrolu Bezpečnostní a informační služby .
Poslanci opustili jednání poté , co neprosadili svůj návrh , aby se o usnesení k třetímu bodu v obvinění BIS - únik informací z kontrarozvědky a tzv . politické vlivové agentury - hlasovalo až dnes , nikoli už včera večer .
Předseda komise Vlastimil Doubrava ( nezařazen ) však po jejich odchodu schůzi přerušil , takže hlasovat se bude stejně až dnes .
" Způsob jednání některých lidí v orgánu na mě působí naprosto znechucujícím dojmem , " komentoval Doubrava Maškův a Severův čin .
Důvod odmítl sdělit , připustil však možnost záměrného zdržování .
Komise se totiž měla vyjádřit i k závažnosti nového materiálu ODA o únicích z BIS , který byl předán minulý pátek .
" Většina členů orgánu byla v podstatě ve stadiu , že o tom lze ihned hlasovat , " uvedl Doubrava .
Poslanec Mašek sdělil , že při poslední návštěvě sídla BIS navrhl komisi , aby si pozvala počítačové experty schopné ověřit původ materiálu o extrémistických organizacích a systém skartací na počítačových mediích BIS .
Poslanci však návrh neakceptovali .
Polsko privatizuje ropný průmysl
Vídeň -
Polský ropný průmysl očekává restrukturalizace a následná privatizace .
Předpokladem pro to je založení Polské ropné společnosti , k němuž má dojít letos v červnu .
Oznámila to včera polská ambasáda ve Vídni .
První etapa restrukturalizace , která bude spočívat v transformaci ropných podniků na akciové společnosti , se má uskutečnit ještě letos .
Pak se postupně přikročí k jejich privatizaci .
Investoři , kteří mohou být i zahraniční , budou moci vlastnit nejprve 20 až 30 procent akcií , ale po splnění svých investičních povinností si budou moci koupit i nadpoloviční většinu .
Tento krok však bude záviset na schválení vládou .
V polském ropném sektoru působí v současné době deset podniků , které vytvářejí 8.5 procenta hrubého domácího produktu a dosahují ročního zisku ve výši asi 400 miliónů USD .
Jedna čtvrtina polských fiskálních příjmů pochází z ropného průmyslu .
" Všivárnu " v Jindřichově Hradci zatím obývá pouze jedna rodina
Betonová podlaha , na nočníku dvouletý chlapec s mandarinkou .
V jednom rohu malého pokoje rozpálená kamna , v druhém almara .
Postel , pohovka a stůl , sražené těsně u sebe , vyplňují veškerý prostor .
Vousatý muž oloupal kilo brambor , co chvíli přijdou děti k obědu .
Jen v tričku odbíhá paní Karolčíková s kastrolem k venkovní pumpě :
" Už je to dobré , ale když mrzlo , byli jsme bez vody , " stěžuje si .
Holobyty .
Zařízení , které má městům a obcím pomoci vyřešit problém neplatičů , vybudovali v Jindřichově Hradci v polovině loňského roku .
Rekonstrukce zdevastované stavby stála radnici půl miliónu korun .
Kolaudace osmi jednopokojových " bytů " vybavených pouze elektrickou zásuvkou a komínovou zděří ( společné suché WC na chodbě , pumpa před domem ) proběhla v září .
" Osm bytů je prozatím málo , " prohlásil tehdy dnes již bývalý starosta Josef Eder a ujistil nás , že už v říjnu se do " Všivárny " ( jak se domu od prvorepublikových dob říká ) postěhují první neplatiči .
Současnou situaci sleduje tajemník městského úřadu Josef Kuliš : " Byt je obsazen pouze jeden , a sice matkou s dítětem . "
" Jsme tady zatím sami , " říká Miroslava Karolčíková a vrací se s hrncem brambor do pokojového bytu .
Vousatý muž odběhl pro dříví , blonďáček snědl mandarinku a opustil svůj trůn :
" Kluk s holkou přijdou za chvíli ze školy , musím rychle vařit , " dále lamentuje žena : " Pro pět lidí je to sakra malé .
Všechno jsem už splatila a oni mně slíbili , že za půl roku dostanu byt , ale znáte je , " uzavírá .
Její pesimismus sdílí i tajemník Kuliš : " Cesta zpátky vede , je však komplikovaná .
Byty nejsou . "
A ještě dodává : " Nakonec , všichni měli možnost doplatit dluh před tím , než se tam přestěhovali . "
Volejbalový konec
Olomouc / Praha -
České klubové celky žen ukončily své letošní působení ve volejbalových pohárech .
Tým Mora Olomouc porazil v odvetě semifinále PMEZ ukrajinský klub Iskra Luhansk 3 : 2 , ovšem vzhledem k prohře 0 : 3 v prvním utkání byl vyřazen .
Volejbalistky PSK Olymp Praha prohrály v semifinále Poháru CEV i v domácím prostředí s francouzským klubem RCF Villebon 2 : 3 ( první utkání 0 : 3 ) , do čtyřčlenného finále nepostoupily .
Lupénka a nenávist k vlastnímu tělu
Praha ( ipo ) -
O lupénce se všeobecně říká , že je to pouze problém kosmetický , tedy vada na kráse .
Paní Haně se před 30 lety díky této " vadě na kráse " změnil život .
Paní Hana se musí neustále starat o svou nevzhlednou kůži , díky které je v podstatě vyřazena z normálního života .
Ten , koho se tato nemoc přímo netýká , si jistě řekne " to je problém ?
pouhé skvrny na těle " .
I v lékařských kruzích je lupénka velmi diskutabilní problém .
Léčíme lupénku , známe její formy , ale definitivně vyléčit ji zatím nedokážeme .
Dnes večer ve 23.00 hod . přijde paní Hana vyprávět do pořadu TABU o svém údělu .
Dost bylo Frankensteina !
FILM :
Do role hrůzného umělého člověka v nejnovější verzi proslulého románu Mary Shelleyové FRANKENSTEIN ( 1994 ) obsadil producent Francis Ford Coppola herce Roberta De Nira .
Za jeho stvořitele Dr . Victora Frankensteina mu vybral Kennethe Branagha , který film i režíroval .
Coppola , jenž po svém Draculovi patrně našel zalíbení v nelidských příšerách , svěřil svůj projekt čtyřiatřicetiletému herci , divadelníkovi a filmaři , u nás známému snímky Jindřich V . a Znovu po smrti .
Na loňském karlovarském festivalu vzbudil Branagh nadšené i odmítavé reakce rozevlátým ztvárněním Shakespearovy veselohry Mnoho povyku pro nic .
Díky zkušenostem s historickými filmy vytvořil režisér živou atmosféru a dohlédl i na posledního statistu v rušné uličce .
Uplatnil také své dramatické divadelní vidění , například na obrovitém stylizovaném schodišti v sídle Frankensteinovy rodiny .
Herecké výkony patří k dalším z mála kladů tohoto jinak poněkud nadbytečného velkofilmu .
Skvělí jsou nejenom hlavní představitelé - Helena Bonham Carterová ( známá z filmu Howard ' s End ) jako snoubenka Victora Frankensteina či Tom Hulce ( proslulý jako Formanův Amadeus ) v roli věrného přítele , ale i další britští činoherci .
Ztepilý Branagh coby umanutý vědec se ovšem nespokojí s ukázkou svého nesporného hereckého nadání , ale nádavkem se sebezhlíživě předvádí - obzvlášť když polonahý a přitažlivě ušmudlaný pobíhá po své ďábelské laboratoři , po kolena v plodové vodě .
Jeho sešitý výtvor ( či netvor ) mumlá , kulhá a vydává skřeky , všichni hrají jak o závod , ale k uspokojivému cíli ne a ne dorazit .
Publikum lačné hrůzy film nepoděsí , náročnějšího diváka nepotěší .
Ten může být nakonec rád , že je ušetřen pseudofilozofování o duši ( na rozdíl od chystaného veledíla Rozhovor s upírem , kde nesmrtelní upíři takto prožvaní celá staletí ) .
Scenáristé naštěstí neobdařili Frankensteinova netvora citáty z klasiků , jak si roku 1818 mohla dovolit jeho máti Mary , mladičká žena básníka Shelleyho .
Ta dala své knize podtitul Moderní Prométheus a svého vědce viděla jako Bohem ztrestaného Titána , který to s lidstvem myslel dobře .
Přejme nadanému Branaghovi , aby svým talentem a energií ( hodnými Victora Frankensteina ) napříště oživil spíš literární předlohy méně hollywoodské .
V dlouhé řadě filmových Frankensteinů ten jeho vybledne ( obzvlášť ve srovnání s první verzí z roku 1934 s Borisem Karloffem ) a divákům při něm krev v žilách tuhnout nebude .
Strach nahání leda pomyšlení , že Robert De Niro se do svých rolí vždy pečlivě vžívá .
Copak teď asi dělá . . . ?
Frankenstein ( Mary Shelley ' s Frankenstein , USA , 1994 ) .
Distribuce v ČR : Falcon .
Režie : Kenneth Branagh , námět : Mary Shelleyové , scénář : Steph Lady , Frank Darabont , kamera : Roger Pratt .
Hrají : Robert De Niro , Kenneth Branagh , Tom Hulce a další .
Premiéra 16 . února .
Unionisté odmítají mírový proces
Londýn -
Mírový proces v Severním Irsku se včera ocitl v nové krizi , když přední unionističtí politici obvinili premiéra Johna Majora z toho , že v jednáních o budoucnosti provincie přijal " jednostrannou nacionalistickou agendu " republikánského hnutí .
V dopise , který unionisté zaslali premiérovi a který byl včera zveřejněn v Londýně , označili za " zcela nepřijatelný " existující návrh na celoirský orgán pro správu Severního Irska .
Unionisté též napsali , že nejsou proti spolupráci s Irskou republikou , spolupráce však musí být založena na svrchované a suverénní pozici provincie s vlastním zákonodárným sborem .
Burza se s RM - Systémem nedohodla
Několikatýdenní vyjednávání o společném nastavení kursů dosud neobchodovaných akcií z druhé vlny v podstatě zamrzlo na neochotě burzy poskytnout zástupcům RM - S svůj algoritmus výpočtu validačních čísel .
( Validační čísla jsou kursy , popřípadě cenová rozpětí emisí , které jsou poprvé obchodovány ) .
Tajnosti jsou přitom zbytečné , protože každý matematický postup , který má přiblížit validační čísla tržnímu kursu , musí vycházet z poptávky DIKů v objednávkových kolech kupónové privatizace .
Celý případ ukazuje vědomí nadřazenosti většího ( měřeno objemem obchodů ) organizátora trhu s cennými papíry nad menším .
Vzbuzuje také podezření , že by se mohli někteří silní členové burzy pokoušet ovlivnit hodnotu validačních čísel určitých emisí k obrazu svému , tedy mimo jednotný algoritmus .
Co by se stalo , kdyby se některá validační čísla na burze a v RM - S výrazně lišila ?
Vezměme za příklad akcie Telecomu a předpokládejme , že na burze budou uvedeny za sto tisíc za kus a v RM - S za deset korun .
Na burze budou majitelé Telecom hromadně prodávat , protože vědí , že už nikdy za jeho akcie nedostanou více .
Vytvoří tak globální převis nabídky , obchody se neuskuteční a kurs Telecomu bude rychle a trvale klesat .
V RM - S naopak svým přetlakem poptávky poženou investoři kurs vzhůru , aniž by měli šanci nakoupit .
Kdo by také v RM - S prodával , když na burze je kurs mnohonásobně vyšší ?
Po krátké době se ceny akcií Telecomu na obou trzích sjednotí na tržní ceně .
Je tedy zřejmé , že shodné nastavení validačních čísel co nejblíže tržnímu kursu by mohlo přispět k rychlému ustálení cen .
Naopak výrazné rozdíly na burze a v RM - S způsobí dočasné rozkolísání cenové hladiny kursů a rozšíří spekulační prostor pro institucionální investory .
Prezidentův projev se mi líbí
Výsledky únorového šetření Střediska empirických výzkumů , vztahy v koalici a česko - německá otázka jsou tématem pravidelného rozhovoru s premiérem Václavem Klausem .
Odborníci očekávají , že ekonomický tlak posílí rodinu , ale i roli muže v ní
Pozor , neautorizovaný text !
Praha -
V české rodině by se měl zvýšit význam muže jako živitele .
Na pražském semináři pořádaném Středoevropskou univerzitou a Českou křesťanskou akademií to prohlásil Josef Alan z Institutu sociologických studií .
Psychologové a sociologové tu diskutovali mimo jiné o tom , zda hospodářský tlak na rodinu bude znamenat její větší stabilitu a promítne se i do snížení počtu rozvodů .
Mnozí tvrdí , že ano .
Očekávání vychází z hypotézy , že se ženy budou vdávat o čtyři až šest let později než v současné době a budou mít později i děti .
Ekonomická situace je povede k racionálnějšímu chování .
Sňatky by měly být tudíž uvážlivější a manželství trvanlivější , i když ne šťastnější .
Prognózy však také počítají se zeslabením mezigeneračního předávání zkušeností .
Podle socioložky Pavly Horské vyvrcholil rozchod dospívající generace s rodiči například ve Francii již v roce 1968 .
Avšak i v osmdesátých letech tam drtivá většina dospívajících v anketách uvedla , že " se chtějí stát otci , ale jinými , než byli ti jejich " .
Ekonomický tlak nejspíš přinese také nový pohled na dítě .
Pro rodinu nebude podle některých odborníků ani tak důležité , co jí dítě přináší , ale spíš co ji bude stát .
Účastníci semináře si položili otázku , zda může být tradiční rodina něčím nahrazena .
Výzkumy naznačují , že sice bude přibývat nesezdaných manželství - ve Francii takto žije třetina párů - ale ekonomické ohledy by mohly rodinu spíš posílit .
Kromě toho většina respondentů loňských výzkumů v ČR odpověděla , že v rodině stále vidí potřebné životní zázemí a svou oporu .
Dvě třetiny dotázaných uvádějí , že mají spokojené manželství .
Jiří Kovařík z Výzkumného ústavu práce a sociálních věcí upozorňuje na fakt , že nejméně spokojená s rodinnou situací je generace dnešních čtyřicátníků a padesátníků .
Její zklamání podle něho souvisí s menší možností seberealizace v minulých letech a malou šancí uplatnit se v době ekonomické transformace .
Závodní lékař neschopenku nevydá
Preventivní prohlídky oceňují pojišťovny necelými šesti korunami
Praha -
Dříve mohli lidé jít se zdravotními problémy za svým závodním lékařem , který je léčil , napsal jim neschopenku .
Nyní je závodních lékařů méně a navíc mají jinou náplň práce .
" Závodní lékaři se již od roku 1992 zabývají jen závodní preventivní péčí , " řekla LN Dana Kuklová z ministerstva zdravotnictví .
Na pravidelné preventivní prohlídky , mezi které je závodní preventivní péče zahrnuta , by měl podle ní chodit každý člověk .
Představitelé nemocnic před časem navrhli , aby preventivní péči nutnou při výkonu některých povolání platili zaměstnavatelé .
První náměstek ministra zdravotnictví Ondřej Typolt se však obává , že by to nebylo příliš efektivní .
" Kdyby bylo placení na zaměstnavatelích , je pravděpodobné , že by ji raději nevyžadovali .
V důsledku toho by se mohla u nekontrolovaných lidí časem rozvinout složitá onemocnění .
Je proto lepší dnes zaplatit závodní prevenci ze společného balíčku zdravotního pojištění , než nakonec z téhož hradit drahou léčbu zanedbaných nemocí . "
Závodní lékaři mohou provést zákroky první pomoci , ale jinak by se prý měli věnovat předepsané prevenci například u lidí z rizikových pracovišť nebo těch , kdo přicházejí do styku s infekčním materiálem .
Mají též kontrolovat hygienický stav závodu .
Běžnou prevenci provádí praktický lékař a zubař , u žen navíc gynekolog .
Tyto návštěvy jsou stejně jako závodní preventivní péče hrazeny pojišťovnou .
Výjimku tvoří pouze vstupní prohlídka při nástupu do povolání .
" Tu platí vždy ten , kdo ji vyžaduje .
Mohou to být lidé , kteří mají zájem o určité povolání nebo naopak podnik , který má zájem o ně , " řekl Ondřej Typolt .
Podle sdělení tiskové mluvčí Všeobecné zdravotní pojišťovny Adély Zimové má preventivní prohlídka hodnotu deset bodů ( to je například u VZP 5.20 Kč ) .
Dále dostane lékař zaplaceno za provedené zdravotní zákroky .
Těchto výkonů však mnoho není a tak body tvoří jen asi čtvrtinu příjmu závodních lékařů , kteří většinou bývají přímo zaměstnanci závodů nebo jejich smluvními partnery .
Josef Lux , Václav Klaus a předseda Českomoravského svazu zemědělských družstev Jan Fencl na včerejším setkání agrárníků
Elektro - Praga dividendy vyplatí
Pod značkou ETA na 45 druhů elektrospotřebičů
Loni 25 nových výrobků
Hlinsko v Čechách -
Hrubý zisk akciové společnosti Elektro - Praga Hlinsko by měl za loňský rok dosáhnout 51 miliónů korun , což proti roku 1993 představuje pokles o 68 procent .
Přesto společnost počítá s výplatou dividend na úrovni roku 1993 , kdy bylo vypláceno 24 korun na akcii .
Tržby za vlastní výrobky a služby dosáhly 2483.6 miliónu korun , což je podle mluvčího podniku o 5.2 procenta méně než v roce 1993 .
Snížení tržeb bylo podle něj způsobeno poklesem prodeje na Slovensko o 43 procent , zastavením dodávek do Ruska a snížením výroby ve vedlejších oborech .
Zejména ve druhém pololetí podnik pocítil velký tlak dodavatelů na růst cen , což přineslo zvýšení nákladů o 47 miliónů korun .
Prodej elektrických spotřebičů pro domácnost v České republice dosáhl 954.8 miliónu korun , na Slovensko putovaly elektrospotřebiče za 135.9 miliónu korun .
Export do ostatních , hlavně západoevropských zemí dosáhl 1058.8 miliónu korun .
Další specifický sortiment , například audiotechnika , se na tržbách podílel 335.1 miliónu korun .
Elektro - Praga v současné době vyrábí pod značkou ETA okolo 45 druhů elektrospotřebičů v řadě typů a provedení .
Vedle elektrospotřebičů pro domácnost vyrábí i topná tělesa pro průmyslové účely , sporákové plotny aj .
Pokles prodeje byl zaznamenán hlavně u topných těles a audiotechniky vyráběné v závodě Litovel a některých dalších výrobků .
Přestože jde o vedlejší výrobní činnosti , pokles prodeje u nich negativně ovlivnil celkové tržby podniku .
Mluvčí podniku upozornil na skutečnost , že loni bylo na trh uvedeno 25 inovovaných či úplně nových výrobků .
Inovace si však podle jeho slov vyžádala vysoké jednorázové náklady nejen na technický rozvoj , ale zejména na výrobu forem a nástrojů .
V letošním roce by se měly tyto náklady projevit ve zvýšení růstu obratu .
Letos se také počítá se zvýšením výroby o 10 procent .
Základní jmění společnosti bylo v loňském roce úspěšně navýšeno emisí akcií ve výši 219925 miliónu korun na 897.7 miliónu korun .
V současné době podnik zaměstnává přibližně 4500 osob .
Elektro - Praga byla privatizována v první vlně kupónové privatizace .
Investiční fondy vlastní 72.2 procenta akcií , přičemž nad deset procent drží Spořitelní privatizační fond , fondy První investiční a IPF Komerční banky .
Individuální investoři vlastní zhruba 17 procenta akcií .
Zbytek akcií patří obcím se sídly závodů a původním majitelům .
Akcie Elektro - Pragy Hlinsko byly v červnu loňského roku uvedeny na kotovaný trh .
Na burze dnes stojí 1595 Kč , minimum v posledním roce bylo 1580 a maximum 4075 korun .
Světoví ekonomové se sejdou v Praze
Praha -
Od 20 . do 22 . února se v Praze uskuteční Mezinárodní konference ekonomických ministrů za účasti přibližně jednoho sta vládních činitelů a ekonomických odborníků z Evropy a Spojených států amerických .
Cílem této akce je vzájemné předávání informací a zkušeností z podnikatelské oblasti , bankovnictví , zaměstnanosti a investičních strategií .
Za Českou republiku vystoupí na této konferenci předseda vlády Václav Klaus , ministr financí Ivan Kočárník , guvernér České národní banky Josef Tošovský , ministr průmyslu a obchodu Vladimír Dlouhý , ministr práce a sociálních věcí Jindřich Vodička , ministr pro privatizaci Jiří Skalický , ministr hospodářství Karel Dyba a ministr životního prostředí František Benda .
Poslední věci člověka a konec světa
DĚJINY A ESCHATOLOGIE - dva zdánlivě vzdálené pojmy , které se poprvé protnuly v židovském a později v křesťanském myšlení .
Člověk , jenž nereflektoval své dějiny , si nedokázal vytvořit plastickou představu o věčné budoucnosti .
Ke zrození eschatologie - učení o " posledních věcech " , o konci tohoto světa - došlo ve chvíli , kdy si svou marnou existenci ve věčném periodickém trvání uvědomil .
Teprve až křesťanská eschatologie pak vedla ke vzniku filozofie dějin .
Kniha německého teologa RUDOLFA BULTMANNA ( 1884 - 1976 ) z roku 1955 , kterou vydalo nakladatelství Oikúmené , je fundovaným výkladem o eschatologicky podmíněném hledání smyslu dějin .
Její koncepce vychází z představy o vnitřní provázanosti eschatologie a tázání se po smyslu dějin .
Uvažovat o smyslu dějin je totiž podle Bultmanna oprávněné pouze v případě očekávání konce světa .
Nejdůležitější část své práce věnoval Bultmann objasnění historických proměn eschatologických představ .
V prvotním křesťanství pohltila podle něj eschatologie dějiny , neboť křesťanství prvního století po Kristu bylo naplněno očekáváním brzké parúsie - Kristova druhého příchodu .
Výsledkem omeškávání parúsie nebyla beznaděj .
Víru v blízký zánik světa nahradila eschatologická perspektiva - příchod Kristův se oddálil do časově amorfní budoucnosti , jež zůstala na vůli Boží .
Církev nahradila brzký příchod Krista sakramentalismem .
Spása , která měla nastat s Kristovým příchodem , se začala uskutečňovat v každém okamžiku přítomnosti , a tudíž každý křesťan měl na ní účast a podíl .
Křesťanská eschatologie se tak vlastně vrátila k perspektivě starozákonní .
Eschatologie hrála podle Bultmanna rozhodující úlohu v dějinách Západu .
Právě v tomto bodě se však Bultmann rozchází s názory historiků středověku ( například Patchovsky ) , kteří dějinotvorný charakter eschatologické víry a z ní propukajících chiliastických hnutí popírají .
Výklad o středověkých křesťanských a židovských eschatologických představách Bultmann až příliš zobecnil .
V křesťanském myšlení se totiž paralelně prosadily dva základní typy , jež Bultmann neodlišuje : 1 . adventismus , který předpokládal , že druhý příchod Kristův bude spojen s posledním soudem a zkázou pozemského světa , a 2 . chiliasmus , který vycházel z učení Jáchyma da Fiore , podle nějž měl být věk Nového zákona vystřídán Novým věkem bez apokalyptické zkázy .
Podobně i v rabínství vedle sebe existovaly dvě samostatné představy o Mesiášovi .
Starozákonní tradice tvrdila , že se Mesiáš zrodí v porodních bolestech , tedy tehdy , až utrpení dosáhne určitého stupně .
Vedle ní se prosazovala i zcela opačná představa , podle níž Mesiáš přijde až po sebezdokonalení člověka .
Postředověký výklad proměn eschalogických představ vystihl Bultmann precizně .
Od období vrcholné italské renesance se v chápání dějin začaly silně prosazovat sekularizační tendence , přičemž k úplné sekularizaci dějin došlo až v osvícenství , které perspektivu spásy nahradilo myšlenkou věčného pokroku .
Nový zlom v eschatologickém myšlení znamenal vznik marxismu .
Ten sice veškeré lidské chování determinoval zákonitostmi výrobních sil a výrobních prostředků , eschatologickou vizi však neopustil a zachoval v sobě raně křesťanskou jednotu dějin .
Víra ve spásu skrze Boha byla ovšem nahrazena vírou v pokrok , ve stále větší štěstí lidstva .
Jednu skutečnost si však Bultmann připustit nedokázal .
Filozofická reflexe smyslu dějin nevedla k hlubšímu poznání a pochopení dějin jako takových .
Už pozitivistický dějepis druhé poloviny devatenáctého století pochopil , že filozofie dějin se za staletí postupně vyčerpala : nikoli však proto , že svět svou eschatologickou vizi zatratil .
Filozofická tradice následující po osvícenské samozřejmě ovlivnila způsob , jakým si historik otázky klade ;
pramálo však zasáhla obsah otázek samotných .
Stěžejní historická otázka podle Bultmanna zní : Kdo je subjektem dějin , jaký je smysl jejich jednotlivých fenoménů a epoch ?
Dějepisná tradice je na rozdíl od tradice filozofické podobnými otázkami po stovkách let věčného opakování unavena .
Schody
Poslední slovo
Současná sociologie používá velice jemné metody rozlišování a klasifikace společnosti , nicméně jedno hledisko zatím ponechala zcela bez povšimnutí : evropský civilizovaný člověk se totiž v zásadě vyskytuje v několika hlavních typech , přičemž kritériem jejich zjišťování je vztah k pohyblivým schodištím .
Řečeno zcela obecně : typ první se nechává unášet a vynášet vestoje , typ druhý vystupuje či sestupuje bez ohledu na to , že se stroj pohybuje .
Svízelnou otázku , který způsob chování anebo který vztah k tomuto zařízení je správný a přirozený , nelze zodpovědět , a to zejména proto , že na věci samé není nic přirozeného .
Z toho pak vyplývá první důležité poučení : technická civilizace nás v určitých případech staví před nutnost rozhodovat se mezi možnostmi , které jsou všechny stejně hloupé .
Je nesmyslné , míní první typ lidí , chodit po schodech , jež se tak jako tak pohybují zvoleným směrem .
Je nedůstojné , soudí typ druhý , nechat se trpně vyzdvihovat či snášet a tak říkajíc trčet uprostřed pohybu , když slovo schody je zjevně odvozeno od slovesa " chodit " .
Jak již řečeno , měřítkem správnosti tu mnoho nepořídíme , neboť přinejmenším psychologicky jsou v tomto případě chůze i postávání stejně únavné .
Můžeme ovšem odhalovat , co o nás vztah k eskalátorům říká .
Zdá se , že typ stojící je především praktik a svým přístupem vzdává chválu vědě , třeba i za cenu toho , že se stal transportovaným androidem .
Naopak typ druhý trvá na své lidské důstojnosti i tehdy , vystavuje - li se pro to konfliktům či posměchu : zde chodím a nemohu jinak , zní jeho krédo .
Najdou se ovšem i taková individua , která bloudí v odlehlých koutech obchodních domů a hledají tam schody , které se nehýbou .
Duch revolty tohoto třetího typu je nezlomný a vypadá to tak , že právě tito lidé ztělesňují princip utopie .
Potíž je ovšem v tom , že tuto utopii nevidí v budoucnosti , nýbrž v minulosti , a tedy spíše zastupují princip beznaděje .
Jsme snad ve věci eskalátorů odsouzeni k porážce ?
On a ona v přiměřeně mladém věku vstupují na první ujíždějící schod .
Posadí se , vytáhnou svačinu , knihu , anebo jenom přemítají , zahleděni do sebe navzájem .
Na nekonečně dlouhý čas jsou mimo mechanické uplývání dějin , protože berou stroje takové , jaké jsou .
Neuvažují o nich a nechtějí o nich vyslovit žádné poslední slovo .
Nám ostatním pak Dopravní podniky děkují , že stojíme vpravo .
Emmerson Fittipaldi v závěru kariéry ve formuli 1 jezdil na brazilském voze Copersucar , který by se měl objevit na brněnském okruhu na přelomu září a října
Peru a Ekvádor potvrdily příměří
Brasília -
Peru a Ekvádor včera v Brasílii podepsaly dohodu o příměří a oficiálně tak ukončily tři týdny trvající pohraniční konflikt , který si vyžádal několik desítek obětí .
Oznámil to náměstek brazilského ministra zahraničí Sebastiano de Rego Barros .
Dohoda , již podepsali náměstci ministrů zahraničí Ekvádoru a Peru Marcelo Fernández de Córdoba a Eduardo Ponce , stvrzuje příměří , které začátkem týdne jednostranně vyhlásilo Peru a které Ekvádor v úterý přijal .
Quito nicméně v noci na včerejšek obvinilo Limu , že příměří porušuje .
Podle ekvádorských vojenských zdrojů peruánští vojáci údajně zaútočili na ekvádorský oddíl hlídkující na sporném pomezí mezi oběma státy .
Slota pro neutralitu
Bratislava
Dva ze tří předsedů slovenské vládní koalice se včera pozitivně vyslovili k možnosti neutrality Slovenska .
Předseda Sdružení dělníků Ján Ľupták v rozhovoru pro deník Pravda uvedl , že pro Rusko i pro sousedy Slovenska by nyní byla neutralita přijatelná .
Předseda Slovenské národní strany Ján Slota včera řekl , že otázka rychlého přijetí Slovenska do NATO je předčasná a že by se Slovensko , vzhledem ke své pozici na rozhraní východ - západ , mělo zamýšlet nad pojmem neutralita .
" V Evropě by neměly být žádné pakty , nevím , kdo se proti komu brání , proti komu jsou postavené , " řekl Slota .
Odbory nechtějí být závislé
Pozor , neautorizovaný text !
Praha -
Odbory se rozhodně nepřipojí k žádné politické straně , ani se v politickou stranu nepromění .
V reakci na spekulace některých sdělovacích prostředků to včera uvedl předseda ČMKOS Richard Falbr .
Připustil , že odbory chtějí ovlivňovat výsledky parlamentních voleb , ale veřejně , nikoli nedemokratickým způsobem .
Před volbami 1996 vyhlásí odbory preference stranám , které podporují jejich požadavky .
Běžně tak činí podle Falbra odboráři v USA i dalších zemích .
Vzhledem k tomu , že členové českých odborů se na politické škále zařazují od levice po pravici , není prý jisté , zda všichni vezmou doporučení za své .
Falbr potvrdil , že odbory neopustily myšlenku dostat na kandidátkách politických stran do parlamentu skupinu pěti lidí , kteří by tam " šířili odborářskou osvětu " .
Odbory jednají se všemi stranami , tedy i se sociálními demokraty .
Ti jim nabídli účast na kandidátkách , ovšem pod podmínkou , že se stanou členy ČSSD .
Tento požadavek Falbra zarazil , neboť si je podle vlastních slov vědom úskalí stranické loajality .
Proto o přijetí podmínky ČSSD bude jednat odborářský sněm .
ODA verdikt poslanců odmítá
Kalvoda : K řádnému prošetření podezření vůči BIS chybí politická vůle
Praha -
Představitelé ODA včera odmítli závěr šetření parlamentního orgánu pro kontrolu Bezpečnostní informační služby , který ve čtvrtek označil aliancí vznesená podezření za neodůvodněná .
Podle předsedy strany Jana Kalvody chybí v České republice politická vůle k tomu , aby bylo podezření řádně prošetřeno .
Sedmičlenná parlamentní komise podle Kalvody vynesla verdikt , ačkoli dosud nevyužila žádný důkazní prostředek , který jí aliance navrhla k doložení svých podezření .
Usnesení je prý navíc dvojznačné : komise říká , že je vše v pořádku , ale chce přitom v šetření dále pokračovat .
Jde prý o projev politické vůle věc " rychle smést se stolu a nikoli ji skutečně vyšetřit " .
Kalvoda dále uvedl , že nehodlá před celostátní konferencí ODA účelově zveřejnit své důkazy .
Veřejný zájem na objasnění podezření je podle něho významnější než případná výměna vedení ODA .
" Přesvědčíme - li se ale , že parlamentní komise je spíše orgánem na mediální obranu BIS než orgánem na její prošetření , mnohé z důkazů zveřejníme , " připustil .
Podle jeho slov by komise měla jeho obvinění BIS " věnovat trochu větší investigativní náboj , než jsou rituální schůzky jednou za týden " .
Na otázku LN , zda by byla ODA ochotna uznat , že se ve svém podezření mýlila , Kalvoda řekl : " ODA se nemýlila a podobné přiznání není vynutitelné ani neochotou většiny politického spektra věc prošetřit . "
Dodal , že ODA je i nadále připravena vést o celé záležitosti kolem BIS koaliční jednání .
Předseda poslaneckého klubu ODA a člen parlamentní komise Ivan Mašek uvedl , že jeden bod podezření nebyl prošetřen vůbec a v některých byla kontrola teprve na samém počátku .
Dodal , že se práce v komisi bude účastnit i nadále a bude trvat na provedení všech úkonů , které ODA navrhla .
Zasedání sněmovny , které by se mělo týkat kontroly činnosti BIS , by podle Maška mělo být neveřejné : " Nestane - li se tak , nehodláme ale příliš korigovat to , co chceme předložit . "
Perry a Shalikashvili proti návrhu na rychlejší rozšíření NATO
Washington -
Ministr obrany Spojených států William Perry a předseda sboru náčelníků štábů John Shalikashvili se v noci na včerejšek ostře vyjádřili proti návrhu zákona , který ve čtvrtek schválila Sněmovna reprezentantů amerického Kongresu .
Návrh předpokládá omezení amerického příspěvku na mírové operace OSN a podporuje rychlejší rozšíření NATO o čtyři středoevropské země .
Podle Perryho se ve čtvrtek přijatý návrh nikdy nestane zákonem .
Generál John Shalikashvili označil návrh za nešťastný .
Varoval , že pokud se stane zákonem , způsobí právě to , čemu se Washington chtěl vyhnout .
Bude znamenat podstatně větší zapojení USA do mezinárodních vojenských operací .
Prezident Clinton dal již jasně najevo , že zákon v podobě , jak ho včera schválila Sněmovna , bude vetovat .
Karlovarské vody navyšují jmění
Karlovy Vary -
Zvýšení základního jmění o sto miliónů korun na 311 miliónů schválila mimořádná valná hromada Karlovarských minerálních vod .
Předkupní právo na nové akcie mají dosavadní akcionáři , sdělil ředitel G . Bulín .
Tři čtvrtiny akcií vlastní od roku 1991 italské firmy Rec Holding a IMBE .
Zbylou čtvrtinu v hodnotě 53 miliónů korun nabídla společnost ve druhé vlně kupónové privatizace .
Nyní KMV , mj . výrobce Mattoniho kyselky , pokrývá potřeby tuzemského trhu z jedné třetiny .
Bilanční zisk společnosti , která zaměstnává kolem 200 osob , se v posledních dvou letech pohybuje mezi 46 až 47 milióny korun .
Ve Frýdku spoléhají na vlastní síly
Frýdek - Místek -
Se sedmým místem po podzimní části druhé fotbalové ligy je trenér Frýdku Erich Cviertna spokojen .
" Jen bodů mohlo být o trochu více , protože tříbodový systém hodnocení zkracuje vzdálenost od sestupových míst , " uvažuje trenér , který už okusil prvoligovou lavičku v Ostravě , Olomouci a Vítkovicích .
Letošní sezónu začal ve Frýdku jako sportovní manažer , ale po odchodu Petra Žemlíka do Opavy zasedl znovu na trenérskou lavičku .
Do jarního pokračování soutěže nastupuje jeho mužstvo bez vážnějších změn .
Do VTJ Hranice odešel Faldyna , odkud se z vojny vrátil Grygar .
Ačkoliv je Frýdek v první polovině tabulky , trenér mluví o boji o záchranu .
" Máme prakticky jediného sponzora , kterým jsou místní Válcovny .
Přitom pořád slyšíme , jak všichni kolem nás posilují , včetně ohrožených mužstev Bohumína či Xaverova , boj o záchranu bude velmi těžký .
Úvodních pět jarních kol mnoho napoví , protože hrajeme v Havířově , v Praze s Xaverovem a v Bohumíně .
Spoléháme se na vlastní síly a doufám , že se uchráníme sestupových starostí .
Na jarní los si nemůžeme stěžovat . "
Frýdecký stadión Stovky byl dlouho nedobytnou baštou .
V domácím prostředí ztratily Válcovny první body až ve třináctém kole ( doma sedmém ) s Ústím ( 0 : 1 ) a další až v posledním kole za bezbrankovou remízu se suverénem z Uherského Hradiště .
" Tyto ztráty jsme nahradili importem tří bodů za remízy z hřišť soupeřů a na jaře chceme nějaké bodíky zvenku přidat , " uzavřel předjarní meditaci přemýšlivý Erich Cviertna .
Krátce
Americký tenista Chang je iniciátorem exhibice , jejíž výtěžek bude věnován obětem zemětřesení v japonském Kóbe .
Zápasu , který se uskuteční 9 . dubna v Tokiu , se zúčastní Japonky Dateová a Sawamacuová a Američan Agassi .
Norský sprinter nigerijského původu Okeke byl potrestán zákazem startu na tři měsíce a šest dní za doping v červenci loňského roku .
Česká judistka Pěchovíková obsadila na závodech v rakouském Leondingu druhé místo v hmotnostní kategorii do 56 kg .
V sobotu zemřel náhle ve věku 57 let Richard Myslík , svazový trenér Českého volejbalového svazu .
Mokré rekordy
Gelsenkirchen -
Dva světové rekordy dominovaly závodům Světového poháru v plavání v 25 m bazénu v Gelsenkirchenu .
Němec Warnecke zaplaval 50 m prsa za rovných 27 sekund a odsunul v historickém pořadí Rusa Volkova ( 27.15 ) na druhé místo .
Další světový rekord přidala Australanka Kennedyová , která dohmátla na 100 m motýlek za 58.77 a překonala tak čtrnáct let starý rekord Američanky Meagherové 58.91 .
Další změny se děly v evropských tabulkách , rekord starého kontinentu vytvořila Maďarka Egerszegiová časem 2 : 6.98 na 200 m znak ( překonala Italku Vigariniovou - 2 : 7.30 ) , Rus Selkov na 50 m znak časem 24.56 ( vymazal Francouze Schotta 24.60 ) a Němka Völkerová na 100 m znak časem 59.51 .
Česká plavkyně Hana Černá obsadila šesté místo na 200 m polohový závod časem 2 : 18.86 a na dvojnásobné trati byla dokonce čtvrtá ( 4 : 45.63 ) .
Ve stejném závodě obsadila Passerová šestou příčku ( 4 : 49.10 ) a Chrástová sedmou ( 4 : 53.23 ) .
Maňhalová pak doplavala v závodě na 200 m prsa pátá za 2 : 29.33 .
Burzu zřejmě nečeká nic mimořádného
V drtivé většině se nabídka nesetká s poptávkou , předpovídají makléři v anketě LN Jak bude vypadat první den obchodování na pražské burze po zavedení 677 nových emisí akcií českých podniků ?
Nastane prudký růst cen , nebo naopak jejich pokles ?
LN se zeptaly na odhad vývoje dne " D " , kterým bude 1 . březen 1995 .
Martin Ponert , Dominick a Dominick : Jestliže se s těmito akciemi začne obchodovat 1 . března , není je standardním způsobem možné k tomuto datu zablokovat , potažmo prodat .
To znamená , že nebude existovat nabídka .
Tato skutečnost , společně s nízkými zavádějícími cenami některých akcií , zřejmě přispěje k prudkému růstu cen takových titulů , jako SPT Telecom , Chemopetrol , Léčiva atd .
U ostatních akcií se dá spíše očekávat pokles cen a nízká likvidita .
Podobný vývoj lze očekávat i u akcií z 1 . vlny , kromě dosud nejlikvidnějších akcií ( ČEZ , KB aj . ) .
Aleš Kalista , Investiční a poštovní banka , odd . 451 : Nedomníváme se , že by první den obchodování znamenal výraznou změnu v dosavadním objemu obchodů i ceně akcií z první vlny .
Dikové , poučeni první vlnou , nebudou chtít prodávat své akcie ihned a za každou cenu .
Martin Kozumplík , Efekte Consulting : První den na burze po zavedení akcií z druhé vlny se dá jen těžko odhadnout .
Velmi důležité jsou zaváděcí ceny , které burza nabídne .
Již nyní je zřejmé , že se budou od zaváděcích cen RM - S velmi lišit - budou vyšší .
U akcií velkých společností bude nabídce odpovídat i relativně vysoká poptávka , a tím pádem i zvýšení ceny hned první den .
Akcie menších společností se asi první den v kursovním lístku neobjeví a pokud ano , pak s převisem nabídky ( kód 6 ) o pár kusů akcií .
Rekordní objem obchodu očekávat v žádném případě nelze .
Oldřich Nepraš , EB Brokers : Předpokládáme , že první den nebude z hlediska cen a uzavřených obchodů tak významný , jako dny následující .
Stanislav Hlava , COOP Banka : První den očekáváme obvyklý průběh obchodování .
Vladimír Hoffmann , BH Securities : Akcie z druhé vlny budou mít zaváděcí kurs .
Dá se předpokládat , že většina z nich se dostane do totálního převisu poptávky nebo nabídky , a tudíž jich bude zobchodováno velmi málo .
Potrvá několik seancí , než bude nalezen rovnovážný kurs .
Hynek Mühlbach , IC Banka : první den dojde k souběhu objednávek tuzemských firem i zahraničních klientů na tituly stanovené na základě dlouhodobější analýzy .
Očekáváme převis poptávky u asi 20 titulů - petrochemie , energetika a teplárenství .
Daniel Gladiš , Atlantic FT : Velmi nízký objem obchodů s akciemi z druhé vlny .
Velké cenové pohyby od středu povoleného rozpětí .
Jiří Kvapil , AKRO Capital : Obchodování s akciemi z druhé vlny bude do velké míry ovlivněno stanovením počátečního středu povoleného rozpětí s povolenou odchylkou 20 % v obou směrech , a to až do prvního obchodování a vytvoření prvního kursu .
Celkově se očekává určité oživení obchodu , ale k boomu , jehož jsme byli svědky v předchozím roce , již nedojde .
Radka Andresová , Skala Bank : Vše bude záviset na výši středu povoleného rozpětí .
V každém případě si ale myslím , že zejména významní institucionální investoři zaujmou zpočátku spíše zdrženlivý postoj a zapojí se až po zklidnění počátečních kursových výkyvů .
Josef Zádrapa , Brno Broker Group : Dá se očekávat , že hned první den se poptávka soustředí na vybrané klíčové tituly , což povede k růstu jejich kursů .
K růstu pomůže i nabídka , která bude vyčkávat .
U většiny akcií ale obchodování neproběhne , neboť se nesetká nabídka s poptávkou .
Lebeď nevylučuje , že se chopí moci
Washington -
Na otázku , zda by byl ochoten se ujmout moci , odpověděl týdeníku Time nejpopulárnější ruský generál Alexandr Lebeď : " Žijeme ve složité době a vše je tak zmatené , že od sebe nerozeznáte vojenské a politické záležitosti .
Nevylučuji proto možnost , že k tomu budu jednoho dne okolnostmi donucen .
Ale nepřeji si to . "
Zdůrazňuje , že kdyby k tomu došlo , stalo by se tak jedině " ústavním způsobem " .
" Mám za sebou víc než svůj díl válek a dospěl jsem k závěru , že války nic neřeší . "
V dnešním Rusku je podle něj možný jakýkoli vývoj .
" Možná sociální výbuch , " předpovídá , protože " situace brzy dospěje do krizového bodu " .
V takovém případě dokáží rozpadu země zabránit " jedině ozbrojené síly " .
Lebeď , mluvčí masy armádních nespokojenců , slavný generál s velkým vlivem na veřejné mínění , je všeobecně považován za jednoho z kandidátů na příštího prezidenta .
Ačkoli otevřeně kritizoval válku v Čečensku a vedení ministerstva obrany včetně ministra Pavla Gračova , nenašel odvahu , aby ho zbavil velení 14 . armády umístěné v moldavském Podněstří .
Uhořelý muž zemřel násilnou smrtí
Ústí nad Labem -
Severočeská policie naléhavě žádá v souvislosti s nálezem ohořelého těla neznámého muže poblíž Mikulova na Teplicku o pomoc posádku vozidla značky Škoda Garde tmavé barvy , snad červené , která projížděla kolem hořící škodovky .
Zmíněná posádka nahlásila požár zaměstnancům horské chaty Bendlovka .
Po uhašení požáru byla v autě objevena mrtvola neznámého muže .
Soudní pitva prokázala , že muž zemřel násilnou smrtí .
Policie se obrací na všechny občany , kteří se v době od 19 do 20 hodin 14 . února pohybovali u odbočky k horské chatě Vitiška mezi obcemi Mikulov a Nové Město , aby poskytli svědectví .
Přídavky na děti jablkem sváru
Opozice , odbory i část vládní koalice nesouhlasí s vládním návrhem
Praha -
Proti adresnosti většiny z devíti dávek , které obsahuje vládní návrh zákona o sociální podpoře , představitelé rozhodujících politických stran nic nenamítají .
Lze proto očekávat , že sněmovna vysloví souhlas s tím , aby například příspěvek na bydlení , žákovské jízdné a pohřebné dostávaly jen rodiny sociálně slabší .
Středem diskuse se ale stávají dávky , týkající se rodiny : porodné , rodičovský příspěvek a především přídavky na děti .
Porodné a rodičovský příspěvek při péči o dítě do tří let by po schválení zákona měly pobírat jen rodiny , jejichž příjem nepřesáhne 2.5 násobek životního minima .
( Životní minimum pro dvě dospělé osoby s malým dítětem činí 5860 korun ) .
Přísnější hledisko je navrženo u přídavků na děti , které by měly být vypláceny pouze rodinám s příjmem do 1.8 násobku životního minima .
Podle mínění odborů a sociálních demokratů by měly být tyto tři dávky vypláceny všem bez ohledu na výši příjmu .
Svůj požadavek zdůvodňují nízkou porodností , zkušenostmi z ostatních evropských států a stagnujícími příjmy rodin s dětmi .
" Pokud se operuje tím , že se ušetřené peníze promítnou ve snížení daňového zatížení občanů , tak to se bude týkat spíše bohatých podnikatelů než zaměstnanců s průměrnými a nižšími příjmy .
Čára mezi bohatými a chudými se vede příliš blízko těch pomyslně chudých , " říká místopředseda ČMKOS Milan Štěch a upozorňuje na náklady spojené s prokazováním příjmů občana .
Úskalí v podobě sociální pasti si je vědom předkladatel návrhu ministr práce a sociálních věcí Jindřich Vodička .
Výplata dávek , spojená s určitou hranicí příjmu , nemotivuje občany k vyšším výdělkům .
Vodička nevylučuje , že v budoucnu by se i u přídavků na děti mohla tato situace řešit tzv . degresivitou , tedy postupným snižováním dávky s rostoucím příjmem , nikoli jejím jednorázovým odejmutím při dosažení určitého příjmu .
Představitelé ODA upozorňují , že dětské přídavky nezapadají do systému sociální podpory , a chtěli by je řešit zvláštním zákonem , který by zachovával plošné vyplácení , ale umožnil jejich zdanění .
Proti omezenému vyplácení přídavků na děti jsou i KDS a KDU - ČSL .
Jejich argumenty spočívají v tom , že přídavky mají být znakem péče státu o rodinu , která vychovává budoucí občany , nikoli podporou v chudobě .
V argumentech proti adresnosti vyplácení přídavků na děti často zaznívá termín , že stát nebere jen bohatým , ale i těm , kteří se vlastním úsilím vypracovali mezi méně chudé .
" Svoboda zvířat " proti zabíjení
Hradec Králové -
Více než 200 příznivců organizace Svoboda zvířat a ekologického sdružení Different Life protestovalo v sobotu v Hradci Králové proti " vraždění kožešinových zvířat " .
V souvislosti s demonstrací se snažila skupina asi čtyřiceti skinheadů napadnout účastníky protestu , mezi nimiž byla i řada anarchistů .
Silná policejní asistence však kontaktu obou skupin zabránila .
Demonstranti , kteří nesli na kůlech kožešiny potřísněné symbolickou krví a rozdávali letáky s hesly odrazujícími od zabíjení zvířat , po dvou hodinách v klidu protest ukončili .
Poptávka po ropě zvýší ceny
( Týden ve světovém hospodářství )
Pozor , neautorizovaný text !
Světová poptávka po ropě by měla v letošním roce stoupnout o 1.1 miliónu barelů denně na 68.6 miliónu barelů denně a v roce 1996 o dalších 1.2 miliónu barelů .
Ceny porostou z 15.65 dolarů za barel z konce roku 1994 na 18 dolarů na konci roku 1996 .
Vyplývá to z prognózy Úřadu pro energetické informace USA , která byla zveřejněna minulý týden .
Podle ní v loňském roce poptávka po ropě stoupla jen o 800 tisíc barelů denně .
Zrychlení růstu poptávky v nadcházejících dvou letech ovlivní nárůst poptávky v zemích s rozvíjející se tržní ekonomikou a pomalejším poklesem v zemích bývalého Sovětského svazu .
Spotřeba ropy v bývalém Sovětském svazu a východní Evropě letos a v příštím roce podle amerického úřadu klesne o 300 tisíc barelů denně .
Spotřeba v zemích OECD se zvýší o 500 tisíc barelů denně v obou nadcházejících letech .
Východoevropské země postrádají podle informační zprávy zveřejněné minulý týden úřady Evropské komise pro vnější politiku a vnitřní obchod základní instituce a infrastrukturu na to , aby se mohly připojit ke společnému trhu Evropské unie .
" V zemích střední a východní Evropy tato infrastruktura často chybí , " uvádí se ve zprávě .
Dokument byl vypracován , aby komise mohla aktualizovat přípravu politického dokumentu zaměřeného na způsob přijetí zemí východní Evropy do EU .
Přihlášku do unie již podaly Polsko a Maďarsko .
Česká republika bude podávat žádost v roce 1996 .
Letos by mohly podle posledních zpráv podat přihlášku ještě Slovensko a Rumunsko .
Evropská unie již proto zahájila dlouhý proces vypracování principů a podmínek pro přijetí těchto zemí .
Příslušný dokument se očekává v květnu , aby byl připraven pro summit šéfů zemí EU ve francouzském Cannes na konci června .
Zákon potřebuje ještě vyhlášku
Technickou kontrolu nemají motoristé nechávat na poslední chvíli
Od poloviny letošního roku ( přesně od 1 . července 1995 ) bude platit parlamentem nedávno schválený Zákon o technických podmínkách provozu silničních vozidel na pozemních komunikacích .
Většinu motorizovaných občanů zajímá především kvůli pasáži o povinných technických prohlídkách .
Všechny potřebné podrobnosti však budou známy teprve po vydání vyhlášky s prováděcími předpisy .
" Tímto zákonem se dostává legislativa dozoru nad technickým stavem silničních vozidel na evropskou úroveň .
V zásadě se jedná o dohled a kontrolu technického stavu věcí , které jsou spjaté s bezpečností provozu a se zdravím obyvatelstva , " tvrdí ing . Jan Zeman , vedoucí střediska STK v Ústavu silniční a městské dopravy .
Nicméně právníci svou práci ještě neskončili .
" Do léta musí být formou vyhlášky připraveny prováděcí předpisy , " připomněl ing . Zeman na schůzce s novináři .
V současné době existuje na území naší republiky 140 stanic technické kontroly ( STK ) , což je podstatné zvýšení proti roku 1989 ( 40 ) .
" Takřka každý týden přibývá alespoň jedna další STK .
Současná roční kapacita je 1.2 miliónu vozidel .
Moderní STK , jaká byla právě nyní otevřena v motoristickém areálu na Jarově , dokáže v jedné směně zkontrolovat 60 osobních nebo 25 nákladních vozidel .
Pokud bude potřeba , je možné prodloužit pracovní dobu a pak stoupne i kapacita .
Přesto bych nedoporučoval , aby motoristé nechávali technickou prohlídku na poslední okamžik .
V listopadu a v prosinci lze očekávat dost velký nápor . "
Držitel silničního vozidla je povinen přistavit svůj vůz k první z pravidelných technických prohlídek podle data evidence od šesti měsíců do dvou let od nabytí platnosti zákona .
Tahle pasáž není však zcela jasná .
Pokud někdo dovezl a přihlásil v roce 1992 zahraniční vůz vyrobený třeba v roce 1988 , kdy se má vlastně dostavit na technickou kontrolu ?
" Platí evidence v České republice , má tedy ze zákona lhůtu dva roky , " vysvětluje ing . Zeman .
S kontrolou technického stavu nově souvisí i měření emisí .
Mnozí řidiči by nejraději obě prověrky spojili .
Důvod rozdělení těchto kontrol objasňuje ing . Petr Kerber z ÚSMD .
" V případě STK se jedná o pouhé zjišťování aktuálního stavu vozidla a na ' lince ' se neprovádějí žádné opravy .
Při měření emisí se současně i seřizuje , případně opravuje motor .
To je hlavní důvod tohoto rozdělení . "
Na STK bude muset majitel předložit doklad o měření emisí .
Jaký může být časový rozdíl mezi oběma prověrkami , stanoví prováděcí předpisy .
" Technické kontroly by se řidiči neměli bát .
Průměrně ošetřovaný automobil na ní nemůže mít problém .
Při STK také nelze přijít o ' papíry ' , jak se mezi lidmi traduje .
Tam jenom majiteli sdělí stav vozidla .
Pokud není něco v pořádku , při druhé kontrole po opravě se prověřují již jen zjištěné nedostatky .
Je tudíž i levnější , " tvrdí ing . Zeman .
Ceny STK jsou určitým způsobem regulovány .
Částky se pohybují od 200 do 300 korun , ovšem většina STK je někde mezi těmito dvěma hranicemi .
Měření emisí , kde vzhledem k více než tisícovce pracovišť byla ponechána volnost trhu , má rozmezí 150 až 300 korun .
" Setkáváme se s výčitkami , že cena bývá někdy i mnohem vyšší .
Nelze však spojovat samotné měření s nutnou opravou .
Pokud je k dosažení předepsaných hodnot nutné vyměnit ventily , pak samozřejmě zákazník zaplatí mnohem víc .
Ale to není za měření , nýbrž za opravu , " míní ing . Kerber .
Kdo absolvuje STK , měl by obdržet červenou nálepku a zápis do velkého a případně i malého technického průkazu .
Pokud však vlastní nový typ zalitý ve fólii , bude se prokazovat vlastně jen samolepkou na čísle .
Emisní prověrku potvrdí zase zelená nálepka , ke které bude vydávána růžová karta .
Reklamní agentury se v ČR zabydlely
Praha -
Reklamní agenturou s největším ziskem je za loňský rok v ČR MARK / BBDO .
Pořadí 20 největších českých reklamních agentur s kompletními službami podle dosaženého kapitalizovaného obratu v roce 1994 oznámila Asociace reklamních agentur .
Kapitalizovaný obrat je celosvětový srovnávací ukazatel reklamních agentur , který se vypočítává tak , že hrubý výnos se znásobí koeficientem 6667 .
Krátké petry a protekcionismus
Praha -
Ve snaze proniknout na slovenský trh tabákových výrobků vyrábí v Kutné Hoře Philip Morris od ledna pro slovenské spotřebitele krátké petry ( 70 mm ) , jejichž cena vzhledem k minimálním výrobním nákladům úspěšně konkuruje dosud nejpopulárnějším slovenským cigaretám Mars , které vyrábí německá firma Reemtsma Slovak International Tabacco .
Nový druh cigaret na slovenském trhu dosáhl vysoké obliby a odbyt cigaret Mars klesl do té míry , že část slovenského tisku , zejména deník Republika , vyzývá vládu k přijetí protekcionistických opatření chránících zahraniční investory na Slovensku a místní zaměstnanost , přičemž českého výrobce obviňuje z dumpingu .
Akciová společnost Tabák ve svém prohlášení zdůrazňuje , že o dumpingovou cenu v žádném případě nejde a že jednoměsíční 10 % zaváděcí sleva je v plném souladu s běžnou praxí tabákového průmyslu na celém světě .
Na svobodném výběru zákazníků je podle vedení akciové společnosti založeno tržní hospodářství .
Pezoldová žádá o Salmovský palác
Praha -
Alžběta Pezoldová , rozená Schwarzenbergová požádala podle zákona o mimosoudních rehabilitacích z roku 1991 o vydání Salmovského paláce Pražského hradu .
LN to potvrdila vedoucí právního oddělení Správy Pražského hradu Oldřiška Luňáčková .
V žádosti , kterou Správa obdržela koncem ledna , se A . Pezoldová , žijící v Německu , odvolává mimo jiné na návrh Ústavního soudu , kterým byla zrušena podmínka trvalého pobytu žadatele v ČR .
Správa Hradu v poslední době jednala o tom , že Salmovský , dříve Schwarzenberský palác , který sousedí s Vojenským historickým muzeem , pronajme .
Palác je ve špatném stavu .
Podle informací právního oddělení již byla připravena smlouva , podle níž měl případný nájemce financovat rekonstrukci objektu částkou pohybující se v řádu desítek miliónů korun .
K tomu , jak právní oddělení na žádost Pezoldové odpoví , se JUDr . Luňáčková odmítla vyjádřit .
Alžběta Pezoldová se současně soudní cestou domáhá vydání mnohamiliardového majetku hlubocké větve Schwarzenbergů , na který uplatnila nárok v lednu 1993 .
Poté , kdy Městský soud v Praze potvrdil dílčí rozhodnutí Pozemkového úřadu v Českých Budějovicích nevydat majetek , obrátila se A . Pezoldová se stížností na Ústavní soud .
V prvním kole brněnské derby
Liga volejbalistů dospěla do fáze boje o titul
Praha -
Vítězstvím v nadstavbové části první ligy si získali volejbalisté Aera Odolena Voda právo startu v Poháru CEV a navíc vstupují jako nejvýše nasazení do play off .
Do závěrečné části soutěže se kvalifikovaly všechny celky ze skupiny 1 A 1 ( Aero , Ústí , Liberec , Starobrno ) a dvojice nejlepších z 1 A 2 ( Schenk Brno , Č . Budějovice ) a 1 B 1 ( USK Praha , Předklášteří ) .
Tato osmička bude vyřazovacím způsobem na tři vítězné zápasy bojovat o titul mistra ČR .
Zajímavý duel slibuje brněnské derby Starobrno - Schenk , další dvojice tvoří : Aero - Předklášteří , Ústí - USK a Liberec - Č . Budějovice .
Zbývajících osm účastníků první ligy bude bojovat o udržení v nejvyšší soutěži a zároveň o možnost kvalifikovat se do skupiny 1 A v příštím ročníku .
Jágr se v NHL cítí jako v české extralize
Když přišel český hokejista Jaromír Jágr ( 23 let ) v roce 1990 do týmu zámořské NHL Pittsburgh Penguins , změnili fanoušci přesmyčkou jeho křestní jméno na Mario jr .
Vkládali tak do něj naději , že by jednou mohl zaujmout místo hvězdy Tučňáků Maria Lemieuxe , který se v posledních dvou letech potýká se zdravotními problémy .
Letos je zatím Jágr nejproduktivnějším hráčem NHL , ale skromně odmítá myšlenku , že by už svého slavného spoluhráče nahradil .
" To určitě ne .
Nejsem takovou osobností jako Mario , i když teď musím odvádět stejná kvanta práce jako on .
Třeba v posledním zápase , když jsme s Buffalem prohrávali 3 : 0 , jsem byl v poslední třetině na ledě asi 17 minut .
Letos hrajeme zatím dobře a paradoxně nám pomohlo i to , že se Lemiuex rozhodl letošní sezónu vynechat .
Je to pro nás samozřejmě obrovská ztráta , ale na druhé straně teď hraje hodně hráčů líp a zodpovědněji .
Všichni chtějí vstřelit gól a nikdo už nespoléhá na to , že Mario skočí na led , dá tři branky a body budou doma , " říká Jaromír Jágr .
V letošní sezóně měl Pittsburgh skvělý úvod a vypadalo to , že překoná rekord Edmontonu Oilers z roku 1984 , kdy Gretzkého mužstvo neprohrálo úvodních 15 zápasů .
Šňůra Tučňáků se však v pátek zastavila po porážce 4 : 2 v Hartfordu na čísle 13 .
" Někomu se může zdát překvapivé , že jsme ztroskotali zrovna na Hartfordu , který patří k slabším mužstvům .
Oni ale hrají dost netypický hokej a podařilo se jim vnutit nám svůj styl . "
Největší zvláštnost letošní sezóny NHL , která byla vzhledem k tříměsíční výluce zkrácena z 84 zápasů na 48 , vidí Jágr v defenzivnějším pojetí .
" Všichni hrajou víc dozadu , protože si nikdo nemůže dovolit riskovat .
Každý bod má dvojnásobnou cenu , na hráče je vyvíjen větší psychický tlak .
Třeba já si v posledních dvou zápasech připadal jako v české extralize - vždycky si ke mně stoupl jeden hráč a celou dobu se mnou jezdil nahoru dolů . "
Na začátku své kariéry Jágr prohlásil , že jeho snem je dočkat se sezóny , po které bude moci říct , že byl nejlepším hokejistou na světě .
" Hodně trenérů v NHL říká , že už se mi to podařilo , ale já tyhle řeči raději neposlouchám .
Mohla by se mi z toho akorát zatočit hlava .
Vím , že pokud budu dva tři roky pořádně trénovat a zůstanu v dobrém týmu , můžu být fakt nejlepší .
Ale letos ?
To asi ještě ne , " tvrdí skromně Jágr , který zatím zaznamenal 13 branek a 15 přihrávek .
Zastínil tím stárnoucí hvězdy Gretzkého nebo Messiera i loni výborné mladíky Bureho a Fjodorova .
" Tohle srovnání je vždycky ošidné .
Dneska už se hraje v NHL trochu jinak než třeba před pěti nebo deseti lety .
Přišlo hodně Evropanů , všechno se díky nim zrychlilo , hráči jsou větší a obránci silnější .
V téhle situaci to má Gretzky , který váží 85 kilogramů , těžké .
Je mu přeci jen 35 let a proti tvrdým bekům se už neprosadí jenom rychlostí .
Ale v 80 . letech to byl superhráč .
Dělal si tu s nimi , co chtěl a dával za sezónu 200 bodů , o čemž si my můžeme nechat akorát zdát .
S Gretzkým mě doopravdy nejde srovnávat , " říká Jágr .
Usmívá se i nad poznámkou , že všechny týmy , kde letos hrál ( Kladno , Bolzano , Pittsburgh ) , vedou své soutěže : " Nevím , nevím , to bude asi jenom nějaká náhoda . . . "
Jarní los I . ligy
KONEČNÁ PODZIMNÍ TABULKA
Co - kdy - kde
Výstava grafik Marie Blabolilové byla včera zahájena v Galerii knihkupectví Paseka v Praze ( potrvá do 10 . března ) .
Svou knihu Provazochodcův sen ( Volvox Globator ) podepisuje prozaik a písničkář Jan Štolba dnes od 17 hodin v knihkupectví Volvox Globator , Opatovická 26 , Praha 1 .
Kmotrem knihy bude folkař Oldřich Janota .
Výstava obrazů a tapisérií Inez Tuschnerové bude dnes ( 17.00 ) otevřena v prostorách ordinace na Orlí ulici v Brně .
Svět čaje se jmenuje výstava , která je k vidění v olomouckém Vlastivědném muzeu do 23 . dubna .
Mít možnost poznat , kdo je kdo . . .
Vzájemné toleranci by se měly učit už nejmenší děti , tvrdí Kamila Moučková , která od podzimu působí ve Svobodné Evropě
O roce 1968 už bylo i v souvislosti s naší televizí napsáno hodně .
Jak jste srpnové dny zažívala vy osobně ?
21 . srpna jsem od začátku do konce vysílala ve zpravodajském studiu až do chvíle , kdy mě odtud vyvedli ruští vojáci .
Vysílali jsme však dál , tajně z protiatomového krytu v Tesle až do návratu naší delegace z Moskvy .
Dalších pár týdnů jsme pokračovali " legálně " , než nás - Kantůrka , Svejkovského , Daneše a další - postupně odvolali .
V dubnu 1969 , v den , kdy do funkce prvního tajemníka nastoupil Husák , jsem pak byla vládním dekretem na hodinu definitivně " smazána " z obrazovky .
Proč jste se vlastně po listopadu vrátila do televizního zpravodajství jen tak nakrátko ?
Nechtěli nás , osmašedesátníky .
Bylo by to na delší povídání . . .
Mám takový dojem , že jsme v očích veřejnosti cosi jako " svědomí národa " .
A to je nepříjemné . . .
Ale jsem si jista , že časem se věci srovnají a zhodnotí podle spravedlivých kritérií . . .
Co vás přivedlo do hnutí HOST ?
Sympatie k partě mladých lidí , kteří toto hnutí založili poté , co byl zabit Filip Venclík , potřeba udělat něco proti podobným zvěrstvům a pokusit se zmírnit jejich dopad na lidi většinou zcela bezbranné .
Spolupracuje s nimi řada vynikajících osobností a mně se tam dělá moc dobře .
Člověka potěší třeba zpráva , že díky našemu úsilí byla jedna stará nemocná paní před vánoci přijata do domova důchodců .
Český národ je prý tolerantní , hodný , zkrátka holubičí povahy .
Je to podle vás pravda ?
Bohužel si to nemyslím .
Do Hosta nám denně chodí zprávy o projevech rasismu , šovinismu , o krutostech a násilí .
Na každém kroku vidím hrubost , závist a bezohlednost .
Co proti tomu dělat ?
Například v TV Nova i na ČT 1 několik mladých redaktorů podobné případy soustavně zpracovává .
Zveřejňovat je v televizi je podle mého názoru jeden z velmi účinných způsobů boje proti tomuto zlu .
Ale vzájemné toleranci by se měly učit už nejmenší děti .
Zažila jsem to u své dcery v Anglii : její děti mají ve třídě spolužáky nejrůznějších barev pleti a národností a připadá jim to naprosto samozřejmé !
Zřejmě by stačilo pouze uskutečnit to ušlechtilé Havlovo heslo " Pravda a láska zvítězí nad lží a nenávistí " , viďte ?
Jak se vlastně znáte s Václavem Havlem ?
Známe se dávno , snad třicet let .
Od začátku jsem si jich obou nesmírně vážila .
Olga působí dojmem rázného až tvrdého člověka .
Nikdy však nezapomenu , jak jsem byla jednou u ní , když byl Václav v kriminále .
Šla mě vyprovodit s pejskem , byla zima a ona si navlékla jeho kožíšek , celá se do něj zachumlala , přímo se s ním mazlila .
Když jsem se divila , co to má na sobě , tiše a něžně přiznala : To je Vaškův kožíšek . . .
A on ?
Nedám na něj dopustit !
Je to člověk čistý , opravdový , bezúhonný .
Vypůjčím si slova klasika Jana Wericha : zkrátka je to " jeden z nejlepších mužskejch mýho života " .
Někdy si říkám , že si ho vůbec nezasloužíme . . .
A co Svobodná Evropa ?
To byl pro mě zázrak !
Celá desetiletí ji poslouchám a vždycky jsem si tajně přála v ní pracovat , protože ji považuji za nejlepší zpravodajsko - publicistickou stanici v Evropě .
Krátce po mém nástupu do Hosta mě oslovili ze Svobodné Evropy , takže se mi teď na stará kolena splnil můj dávný sen .
V padesátých letech - ještě před svým působením v televizi - jste pracovala v rádiu .
Takže se vlastně vracíte takříkajíc na místo činu .
Co považujete po svých dlouholetých zkušenostech za důležité v profesi hlasatele ?
Především řemeslo , se vším , co k tomu patří .
Moc mě v poslední době trápí neprofesionalita zejména některých hlasatelů soukromých rozhlasových stanic .
Často neumějí sdělit ani větu holou , mají nesprávnou dikci , různé vady řeči .
Ale kde jinde mají dnes naši lidé slyšet správnou , krásnou češtinu , když ne z rádia a z televize ?
Druhá důležitá povinnost hlasatele zpráv je zachovat zcela neosobní tón , neprojevovat své názory a emoce .
Někdy je to velmi těžké , prožívala jsem takové chvíle v padesátých , šedesátých letech .
Zato teď ve Svobodné Evropě zažívám tu pravou rozkoš z toho , že se - podobně jako v osmašedesátém - můžu vnitřně ztotožnit se vším , co tam povídám !
Co pro vás znamená vaše nová poslanecká funkce ?
Kromě poslancování a povinností s tím spojených , které teprve poznám , jsem dostala krásný úkol : oddávat na Staroměstské radnici .
Ten už jsem si vyzkoušela : takové sobotní dopoledne , to je řada zajímavých , někdy i dojemných setkání s nejrůznějšími typy lidí .
A to mě vysloveně baví .
Jenže teď už pomalu nevím , kam dřív skočit .
Máte nějaké zvláštní přání do budoucna ?
O silvestrovské půlnoci na přelomu let 1968 - 69 se mi dostalo smutné cti pronést z obrazovky novoroční přípitek a jeho základní myšlenka se mi zdá aktuální i teď : abychom poznali a věděli , kdo je kdo . . .
A že se nám to aspoň zpětným pohledem už daří , o tom svědčí má nedávná satisfakce .
Poslouchejte : já , Kamila Moučková , jsem měla to potěšení číst ve Svobodné Evropě v Praze na Silvestra zprávu , že Miloušovi Jakešovi nemohlo být doručeno obvinění z trestné činnosti a že je stíhán jako uprchlá osoba !
Čečensko : rozhovory v nedohlednu
Groznyj / Moskva -
Po uplynutí příměří , které vypršelo v neděli vpodvečer , se v Čečensku od nedělního večera a během prakticky celého včerejška znovu ozývala střelba , byť méně intenzívní než před vyhlášením klidu zbraní .
Výstřely z ručních zbraní a sporadické výbuchy granátů bylo podle agenturních zpráv slyšet především na jižním předměstí Grozného .
Z porušování klidu zbraní se včera dál vzájemně obviňovaly ruská a čečenská strana .
Jejich oficiální představitelé se však zároveň údajně pokoušejí znovu navázat kontakt a obnovit rozhovory mezi vojenskými veliteli , jejichž třetí kolo se konalo v pátek v Ingušsku .
Všeobecně však panuje v této věci skepse .
Jak uvedl na včerejší tiskové konferenci v Moskvě velitel výsadkových vojsk generál Jevgenij Podkolzin , čečenské oddíly jen čekají na vhodnou chvíli , aby znovu zaútočily .
Zdůraznil zároveň , že jakékoli jednání je výhodné pouze pro Dudajeva .
Sám Dudajev včera znovu vyzval prezidenta Borise Jelcina k vzájemným rozhovorům o řešení čečenské otázky .
Upozornil , že rozhovory mezi vojenskými veliteli nemohou přinést žádné výsledky ;
tady je třeba politické rozhodnutí , které musejí učinit politici , dodal .
Ingušský vyjednávač Pjotr Kosov včera oznámil , že v neděli se v čečenském městě Šali vzdáleném asi 30 kilometrů jihovýchodně od Grozného uskutečnila výměna ruských a čečenských válečných zajatců , na níž se dohodli velitelé obou stran při rozhovorech minulý týden v Ingušsku .
Obě strany si podle Kosova vyměnily po šesti zajatcích .
Čečenci však stále podle odhadů zadržují kolem čtyř stovek ruských vojáků .
Generál Podkolzin na tiskové konferenci rovněž připustil , že ruské jednotky se při vzájemné koordinaci akcí v Čečensku dopustily řady chyb .
Zdůraznil však , že velkou vinu na tom nese ruská kontrarozvědka , která nedodala jednotkám kompletní informace o čečenských silách .
Podle generála nyní v Čečensku působí asi 7000 ruských výsadkářů .
Podkolzin současně přiznal , že jednotky , jimž velí , přišly v bojích od zahájení ruské intervence v Čečensku o 244 vojáků a důstojníků a 959 výsadkářů bylo zraněno .
Majetek KSČ v roce pět
Šestnáctý listopad roku 1990 .
Bez jediného dne rok po zásahu na Národní třídě schvalují obě sněmovny tehdejšího Federálního shromáždění ústavní zákon o navrácení majetku KSČ lidu ČSFR .
Definitivnímu verdiktu předchází usilovná snaha komunistických poslanců jeho přijetí zabránit .
Když nikdo nevěří jejich údajné ochotě majetek strany vrátit státu i bez zákonné metly , pokoušejí se pozměňovacími návrhy předlohu alespoň změkčit .
Nepodaří se a komunisté demonstrativně opouštějí jednání .
Zákon , který ukládal bývalé KSČ do 31 . ledna 1991 vydat movité i nemovité statky , jež měla v držení ke konci roku 1989 , byl přijat .
Patálie s komunistickým majetkem tím ale neskončily : neskončily totiž dodnes .
Přestože tento čin v předvečer komunálních voleb a v oslavách návštěvy amerického prezidenta v Praze poněkud zapadl , šlo bezpochyby o významný mezník .
Nejenže měl definitivně zamezit možným přesunům majetku , ale byl i jistým signálem při řešení širšího problému - co s komunistickou stranou ?
Odebráním majetku KSČ bylo konečně k A dodáno i B .
Vítězství demokracie , soutěže stran a idejí , není totiž možné , je - li jeden ze soutěžících již na startu ekonomicky o kolo napřed ( vzpomeňme jen na dnes již těžko pochopitelné boje o to , která strana má jaké zásoby novinového papíru ) .
Samotnými komunisty byl ústavní zákon pochopitelně interpretován jako snaha zničit opozici a jako účelový předvolební tah .
Už půl roku před jeho přijetím poslanci schválili zákonné opatření , jímž se s okamžitou platností zmrazovalo vlastnictví politických stran a společenských organizací .
Vláda ve stejné době svým nařízením odňala KSČ nemovitý majetek a zrušila platnost hospodářských smluv mezi ní a státem .
Většinu majetku strany tak získal stát ještě před účinností zmíněného ústavního zákona .
Podle tehdejšího odhadu Federálního ministerstva kontroly vlastnila nebo užívala KSČ na konci roku 1989 majetek asi za 12.6 miliardy korun .
V tom bylo započítáno i 159 objektů , které strana na území ČR trvale užívala .
Již tehdy se objevovaly dohady ( a to nejen nekritických antikomunistů ) , že KSČ velkou část majetku nepřiznala a že je jeho skutečná hodnota až několikrát vyšší .
Podobně jako v případě jmění bývalého SSM došlo asi k největším ztrátám na majetku KSČ bezprostředně po listopadu 1989 .
Převody jeho nejlákavějších částí dodnes prosperujících firem nedokáže už ale asi nikdo .
Z balíku , který po přijetí ústavního zákona připadl na Českou republiku , přebíral zhruba stejnou část pražský Magistrát ( majetek bývalého ústředního výboru strany ) a okresní úřady ( jmění územních orgánů KSČ ) .
Využit měl být tento majetek podle zákona výhradně na humanitární účely .
O majetek v celkové výši 350 miliónů korun se dodnes tyto úřady s komunistickou stranou soudí ( jde hlavně o jmění bývalého ÚV KSČ ) .
Hlavní část , podniky a hospodářská zařízení strany , přešla převážně pod správu ministerstva hospodářství .
Z deseti hospodářských zařízení a třech akciových společností , v minulosti stranou silně dotovaných , se většina ukázala jako neschopná samostatného hospodaření .
Zbyly tři typografické podniky a Nakladatelství Svoboda .
U všech se počítá s rychlou privatizací , jejíž výnos by u prvních třech podniků měl pokrýt náklady na odškodnění obětí nacistické perzekuce .
Na hlavu ministra Karla Dyby , jakožto vrchního správce bývalého komunistického jmění , se i dnes snáší kritika : za pomalé přejímání majetku okresními úřady , za snižování hodnoty jím spravovaného majetku apod .
Souhlasit lze s tím , že příslušné úřady včetně ministerstva hospodářství nikdy nevyvíjely přehnaně horečnatou aktivitu , aby zabránily ztrátám částí majetku nebo aby již zašmelený majetek dohledaly .
I ministr raději vyzývá novináře , aby po podobných případech pátrali , než aby se zasadil o komplexní prověrku celého problému např . pracovníky NKÚ .
Bývalý šéf kontroly Igor Němec opakovaně oznamuje , že v závěru roku 1989 záhadně zmizela z účtu KSČ celá miliarda , jeho vládní kolega Dyba ale tvrdí , že něco podobného nikdy neslyšel .
Z ekonomických i psychologických důvodů je nicméně podstatné , že byl KSČ majetek odebrán a je dnes z velké části využíván .
Přesto i dnes patří tato strana k nejbohatším , třebaže ve srovnání s dřívějšími miliardovými částkami jde " pouze " o stovky miliónů .
V době přijetí ústavního zákona o navrácení majetku komunisté křičeli , že pro zachování své strany budou muset pořádat vnitrostranické sbírky .
Obavy byly přehnané : s tím , co mají , se mohou všem tahanicím jiných stran s půjčkami a sponzorskými večeřemi jen smát .
Petr Pithart z politiky neodchází
Z politické scény
Praha -
Na rozdíl od Pavla Rychetského , který se na víkendovém sněmu Svobodných demokratů v Blansku rozhodl na čas odejít z politiky , je bývalý český premiér Petr Pithart rozhodnut v práci ve straně pokračovat .
Na sněmu pouze odmítl kandidaturu do prezidia SD .
V prohlášení pro LN uvedl , že u něj nejde o žádnou formu distancování se od Svobodných demokratů .
Stručně
Tripartita by v budoucnu měla mít v zásadě třístupňovou strukturu .
Nejvýše by stála rada , která by měla zasedat nejméně jedenkrát za půl roku , dále by měla být výkonná komise rady , která by zasedala častěji , a pak by měly být pracovní týmy .
Po včerejším zasedání předsednictva tripartity to řekl jeho předseda Ivan Kočárník .
Další jednání bude následovat za 14 dní .
Tripartita se bude zabývat vybranými otázkami a v jejich rámci i otázkami sociálními .
Podle Kočárníka včera účastníci jednání dospěli k " vzájemnému pochopení , že ne všechny sociální otázky jsou předmětem zájmu všech tří stran " .
Policie prošetřuje podezřelou směnku
Praha -
Orgány činné v trestním řízení vyšetřují případ směnky na 48 miliónů korun , které měla vyplatit Česká banka pražské společnosti s ručením omezeným T . I . C . Česká banka ale proplacení směnky odmítá , protože razítko banky a podpis jejího generálního ředitele na směnce mohou být falešné .
Informovala o tom včera Česká televize .
Zdeněk Tomášek jako zástupce společnosti T . I . C . odkoupil loni 8 . července za 38 miliónů korun směnku znějící na 48 miliónů korun .
Směnka byla splatná 10 . listopadu a plátcem měla být bratislavská společnost s ručením omezeným , která se však k proplacení v řádném termínu nedostavila , uvedla televize .
Vzhledem k tomu vyzvala společnost T . I . C . k proplacení směnky jejího ručitele - Českou banku a podepsaného tehdejšího generálního ředitele Ivana Fišera .
Banka však odpověděla , že směnku nemá v evidenci a že má vážné pochybnosti o tom , zda vůbec existuje .
V písemném prohlášení České banky se podle České televize praví , že u některých směnek , na nichž je tato banka uvedena jako ručitel , je důvodné podezření ze spáchání trestného činu .
Zlatý medvěd pro Pavlátovou
Berlín -
Český animovaný snímek Repete získal včera na mezinárodním filmovém festivalu Berlinale Zlatého medvěda za vítězství v soutěži krátkých filmů .
Autorkou černé grotesky o stereotypu partnerských vztahů je režisérka a výtvarnice Michaela Pavlátová , jejíž předchozí snímek Řeči , řeči , řeči byl předloni nominován na Oscara .
Zlatého medvěda za nejlepší celovečerní film přiřkla porota tvůrcům francouzského snímku Volavka ( r . Bertrand Tavernier ) , Stříbrné medvědy za herecké výkony získali Paul Newman a hongkongská herečka Josephine Siaová .
Více na straně 11
Pokles dolaru dále pokračoval
Londýn , Praha -
Pokles dolaru , který za poslední čtyři dny spadl na nejnižší hranici od října 1992 , se včera dopoledne na chvíli přerušil .
Všeobecně se však předpokládá další pokles , hned co se dnes po pondělním svátku zapojí americké trhy .
Včera v poledne se dolar v Londýně prodával za 1.4743 marky .
Na Dálném východě se přitom dotkl minima 1.4710 DEM .
V pátek přitom dolar v Evropě uzavíral na 1.4895 DEM .
Podle slov pražských dealerů prodávají nyní dolar především velké investiční fondy a s výjimkou počáteční intervence Bank of Japan americké měně nikdo nepomohl .
Jak včera LN řekl jeden z dealerů , očekává se , že ještě letos se dolar těsně přiblíží až hranici 1.40 DEM .
DNES V LN
NEDĚLNÍ LIDOVÉ NOVINY
TÝMY OSN JAKO KAPKA V MOŘI ČÍHAJÍCÍHO NEBEZPEČÍ
( " V táborech žije 2259901 lidí , " řekl ředitel uprchlického výboru v Pešaváru . )
Poslední část reportážního seriálu zpravodajů Jaromíra Štětiny a Jana Mihaličky , tentokrát o lidech , kteří se snaží odstranit následky afghánské války .
Shocking
Každý den ráno opakuji ten rituál - vcházím do stanice Skalka , přeskakuji svetry a magnetofony vietnamských stánkařů , vyhýbám se časopisům pro pány a sleduji , jaké noviny čtou lidé v metru .
Ve stejné chvíli vchází na Oxford Street do londýnského metra můj kolega z Timesů John Smith .
Jen trochu nervózní policisté hlídkují u vchodu a ve vagónu nesleduje Smith jako já , co kdo čte , nýbrž se dívá , zda na sedátku není položena taška , která nikomu nepatří .
Někdy ho do metra vůbec nepustí , je zavřeno , protože IRA hrozí atentáty .
Ach , ti nepoučitelní Britové , říkám si , kdy už přestanou s těmi hloupostmi , třicet let občanské války , to je prostě shocking !
Ctihodné londýnské Timesy z 23 . prosince použily osvědčenou metodu : nenaříkejte Britové , jinde je mnohem hůř .
Třeba v té východní Evropě .
Je nestabilní a demokracie zde má malou naději .
Bývalý Sovětský svaz odtud odešel a měli by to tam do ruky vzít Němci , aby udělali trochu pořádek .
Je třeba , říkají Timesy , aby sjednocené Německo uplatnilo své zvláštní zájmy v rozděleném Československu .
Ten úvodník z Timesů pomůže pochopit leccos ze zákulisí nedávného Maastrichtu .
Tam se hovořilo o nové Evropě v pojmech spolupráce , konsensu , dohody , unie .
Jen Britové v duchu " splendid isolation " stáli stranou .
Určitá část britského konzervativního myšlení zůstává prostě anachronicky poplatna teoriím sfér vlivu , dominace a hegemonie .
Je opravdu tak těžké pochopit , že Poláci , Maďaři a Čechoslováci se nezbavili sovětského vlivu pro to , aby radostně zakormidlovali do jakési Mitteleuropy ?
Existují snad sebemenší důkazy o tom , že Německo vůbec o něco podobného usiluje ?
Myšlení londýnských Timesů je pozoruhodně neevropské .
Stojí v zásadním protikladu proti všemu , co se ve světě děje v posledních letech .
Polsko , Maďarsko a Československo , tyto relativně stabilní , i když velmi mladé demokracie střední Evropy chápou - jak se zdá - nové myšlení starého kontinentu lépe než britský list , kde duch lorda Rothermera , lady Astorové , Nevilla Chamberlaina a jiných proslulých znalců střední a východní Evropy ze třicátých let zřejmě ještě zcela nevyprchal .
A s tím dělením Československa , pánové , tolik nespěchejte .
Počkejte a uvidíte .
JAROSLAV JÍRŮ
HLEDÁ SE REŽISÉR
Film o StB
PRAHA ( ert ) -
Federální ministerstvo vnitra hodlá v první polovině roku 1992 natočit dvoudílný dokumentární film o činnosti bývalé Státní bezpečnosti .
První část snímku bude promítána veřejnosti , druhá bude sloužit posluchačům Policejní akademie .
Pro uskutečnění tohoto záměru hledá FMV režiséra - dokumentaristu a organizaci či firmu , která by byla ochotna projekt sponzorovat .
Tvůrci dokumentu budou k dispozici instruktážní filmy zhotovené bývalou StB a zpřístupněny bohaté poznatkové fondy .
V rámci vlastní produkce poskytne FMV filmový materiál i techniku a zajistí celou výrobu , včetně střihu .
Zájemci o sponzorování a režii se mohou hlásit na adrese Federální ministerstvo vnitra , tiskové oddělení , Nad štolou 3 , 170 00 Praha 7 .
Městské lesy
OPAVA ( mot ) -
Od 1 . ledna vzniká v Opavě příspěvková organizace Městské lesy Opava .
Zřizovatelem je Úřad města Opavy a do majetku přecházejí lesy a polnosti , které městu patří , a ty , které se mu vracejí na základě zákona o majetku měst a obcí .
Městské lesy budou nemovitosti spravovat , rozvíjet přidruženou zemědělskou výrobu a rozšiřovat dřevařský zpracovatelský průmysl .
Do jejich kompetence spadá i správa příměstských vodních toků .
Střelba v Liberci
LIBEREC -
Jak informoval novináře ředitel okresního ředitelství Policie v Liberci pplk . Čestmír Hřebík , bylo 23 . prosince v 17.45 hodin přepadeno benzínové čerpadlo u obce Chrastava na silnici Liberec - Nový Bor .
K čerpadlu přijel v tu dobu vůz BMW se čtyřmi muži , kteří nastříkali slzný plyn do očí obsluze a odcizili tržbu v částce téměř 62000 Kčs .
Výjezd od čerpadla však policisté pohotově zablokovali a na místě zadrželi řidiče vozidla .
Dopadení dalších tří pachatelů bylo otázkou několika hodin .
Jen o málo později ve stejný den bylo hlášeno přepadení manželské dvojice , které se dva mladiství pachatelé , ozbrojení pistolí ráže 9 mm a dlouhou kulovou zbraní pokusili odcizit Volkswagen .
Řidič stačil jednomu z pachatelů nastříkat do očí slzotvorný prostředek a i s manželkou uprchl .
O pomoc požádal souseda , který má v držení soukromou zbraň .
Jednoho z pachatelů se podařilo ihned zadržet , druhý však začal po pronásledovateli střílet z obou zbraní .
Ten střelbu opětoval , avšak zraněn nebyl nikdo .
Kolem třetí hodiny ranní na Štědrý den zadrželi liberečtí policisté ostrostřelce - čtrnáctiletého mladíka z Liberce .
S plynovou pistolí v ruce požadoval neznámý muž pozdě večer 25 . prosince na pracovníkovi NON STOP směnárny v Ostrově vydání peněz .
Šestatřicetiletý pracovník směnárny útočníkovi srazil ruku se zbraní a došlo k výstřelu .
Nikdo nebyl zraněn .
Po pachateli , který od loupeže upustil a z místa činu utekl , se pátrá .
Australský premiér Paul Keating provedl změny ve vládě .
Řekl , že jejich cílem je urychlit oživování národního hospodářství a co nejrychleji snížit nezaměstnanost .
Změny se týkají vedení ministerstev financí , státního pokladu , zřízení ministerstva cestovního ruchu a dalších resortů .
S rychlejším odbavováním cestujících na hranicích Německa s Československem a Polskem počítá už v příštím roce spolkový ministr vnitra Rudolf Seiters .
Přispěje k tomu rozšíření silnic vedoucích k hraničním přechodům na čtyři pruhy a zvýšení počtu pracovníků pasové a celní kontroly .
Hongkongský disident Lao Šan - čching , který byl uvězněn před deseti lety v jižní Číně za protirevoluční činnost , byl propuštěn a vrátil se do Hongkongu .
Po příjezdu prohlásil , že podmínky ve vězení " nebyly špatné " : vykonával jednoduché práce a občas cvičil .
Mohl si také vařit vlastní jídla a číst oficiální čínský deník .
Stovky lidí zavítaly o vánocích ke hrobům bývalého komunistického diktátora Rumunska Nicolae Ceaušeska a jeho manželky Eleny na hřbitově Ghencea v Bukurešti .
Mezi diktátorovými ctiteli byli jak staří , tak mladí lidé .
Všichni si souhlasně stěžovali na stále těžší životní podmínky , především na rostoucí ceny .
Spojené státy opustí svou poslední vojenskou základnu na Filipínách do jednoho roku .
Oznámili to včera oficiální činitelé v Manile po závěrečných filipínsko - amerických rozhovorech , při nichž strany nedospěly k dohodě o tříleté lhůtě , navrhované filipínskou stranou .
Do Izraele se letos přistěhovalo z bývalého SSSR jen 140000 Židů oproti očekávaným 400000 , oznámil izraelský ministr přistěhovalectví J . Perec .
Ve srovnání s předcházejícím rokem je to pouhých 23 procent , uvedl .
Informoval dále , že letos Izrael přijal na 20000 imigrantů z Etiopie .
Sedm lidí bylo zabito v bojích mezi znepřátelenými černošskými frakcemi v bantustanu Ciskei a u Johannesburgu .
Oznámily to policejní zdroje .
Podle nich došlo k ozbrojeným šarvátkám mezi stoupenci Afrického národního kongresu a ciskejské vlády , která podporuje hnutí Inkatha .
Bývalý východoněmecký nejvyšší představitel Erich Honecker strávil v rezidenci chilského velvyslance v Moskvě vánoční svátky a podle všeho zde přivítá i příchod nového roku .
Sdělili to včera pracovníci chilského zastupitelského úřadu v ruské metropoli .
CO - KDY - KDE
Powell není jednička
NEW YORK -
Ani po vytvoření světového rekordu a zisku titulu mistra světa si nepřipadá obvykle sebevědomý Mike Powell jako světová skokanská jednička .
Tento titul podle něho prý stále patří jeho krajanu Carlu Lewisovi .
Sám Powell o tom říká : " Carl je stále jako stvořený k tomu , aby porážel druhé .
Moje bilance s ním je 1 : 15 .
Je skutečně obdivuhodný . "
Ovšem jediné Powellovo vítězství nad Lewisem je ještě stále v živé paměti .
30 . srpna na MS atletů v Tokiu překonal o 5 cm dvacet tři let starý rekord Boba Beamona a ukončil tak Lewisovu neuvěřitelnou desetiletou skokanskou sérii bez porážky .
" Nebylo snad jediného člověka , který by mě neznal , " vzpomíná Mike Powell .
" Ptali se mě : Že vy jste ten chlapík , který překonal světový rekord ?
To mě naplňovalo pocitem hrdosti ! "
S úspěchem se zákonitě zlepšila i finanční situace .
Jeho zástupce Brad Hunt informoval o tom , že Powellovy roční příjmy se čtyřikrát zvýšily .
Letos inkasoval Mike Powell okolo 250 tisíc dolarů a při zvýšeném zájmu o jeho osobu lze předpokládat , že by se jeho konto rozrůstalo ročně o rovný jeden milion .
Salming neklesl
STOCKHOLM -
Po šestnácti sezónách v NHL v dresu Toronto Maple Leafs se vrátil Börje Salming do rodného Švédska ( hraje za AIK Stockholm ) a stal se vlastníkem společnosti zabývající se dovozem kanadských lihovin .
Spojení sportu s prodejem alkoholu se však nelíbilo představitelům švédské sportovní konfederace , jejíž členka E . Anderssonová poznamenala : " Jeden z nejlepších sportovců Švédska je opravdu " pěkným " příkladem pro naši mládež .
Jak hluboko až může sportovec klesnout . . . "
Novináři však Salminga rezolutně obhajovali a dosáhli veřejné omluvy až z nejvyšších míst švédské sportovní konfederace .
Stručně
Lední hokej
Ve finálové skupině PMEZ porazilo Dyn . Moskva HC Milán 8 : 3 a Düsseldorfer EG SC Bern 2 : 0 .
ad fotbal
ad Na halovém . . .
V semifinále Inter zdolal Flavii Solva 5 : 2 a ve finále se utká s Gradjanski Záhřeb .
Horst Hrubesch , bývalý německý internacionál a hráč Hamburger SV , se stal trenérem FC Tirol .
Flirt v parlamentní dvoraně
Poslancům Federálního shromáždění se nedávno v rozhlase od jedné paní dostalo výzvy , aby se v parlamentu vzali za ruce a upamatovali se , že jsou bratry .
Od té doby mi táhnou myslí prapodivné výjevy .
Vidím rozzářené oči poslance Mečiara , který - ještě udýchán ze spěšné cesty do Prahy - , drtí upřímným stiskem ruce pobledlého ( stisk je medvědí ) , přece však šťastného poslance Klause .
Vidím poslance Senjuka , kterak se bratří s kolegou Ransdorfem .
Soucítím s rozpaky poslance Fišery , jenž váhá , kterou z obou tak vehementně nabízených pravic stisknout jako první : páně Bartončíkovu či páně Bendovu ?
Nad dojatými zástupci lidu , až u stropu nevlídné parlamentní dvorany , zřím hejno uculujících se cherubínů .
A když se radostný halas ztlumí v důvěrný šepot , uslyšíte také vy , co sem po severojižní magistrále z českých , moravsko - slezských i slovenských luhů a hájů doléhá : hrdliččin ku lásce zvoucí hlas a slavičí trylky . . .
Vylíčené parlamentní idyle by nescházel historický předobraz .
Za horkého pařížského léta roku 1792 promluvil k hluboce rozdělenému Zákonodárnému shromáždění poslanec a lyonský biskup Antoin Adrien Lamourette .
Mluvil o míru a svornosti ;
a mluvil tak dojímavě , že si pravice a levice v slzách padly do náručí .
Stalo se , co se stát muselo .
Kouzlo minulo ještě týž den - tak rychle , že " Lamourettovo objetí " se ve Francii stalo notoricky známým označením smíru bez dlouhého trvání .
Měsíc po idylických výjevech zaútočila Paříž na Tuilerie a zmocnila se krále .
O další měsíc později začaly masakry vězňů .
Občan Lamourette ( česky nejspíš Flirt ) , stejně jako mnozí z těch , s nimiž se sedmého července objímal , skončil v roce 1794 pod gilotinou . . .
Už Empedoklés z Agrakantu , mudrc a divotvorce , věděl , že o podobu světa bojují dvě protikladné síly : Láska čili Harmonie a Nenávist neboli Svár .
Empedoklés stranil té první .
Byl ale přesvědčen , že střídání jejich nadvlády nad světem je podřízeno určitému řádu .
Jak by se zachoval k falešné Harmonii , která hloupou koketérií v nepravý čas může Svár jedině posílit ?
Nesňal by tento muž poněkud výstředního chování z hlavy vavřínový věnec a nejal by se jím nejapného vetřelce zaplašovat ?
Nad podloubím na rozhraní Národní třídy a Mikulandské ulice , kde sedmnáctého listopadu 1989 triumfovala Nenávist , visí transparent s vyčítavým nápisem UŽ JEN TICHÁ VZPOMÍNKA . . . ?
Avšak : co může spíše pomoci Harmonii v jejím boji - tichá vzpomínka , po níž se z vlastní vůle a nesentimentálně odhodláváme nabídnout své nanicovaté schopnosti - anebo Lamourettovo objetí ?
MILAN SLEZÁK
VÝPRODEJ SSSR
Tajné zbraně
JERUZALÉM -
Obchodníci se zbraněmi z bývalého SSSR nabídli Izraeli nejmodernější sovětské zbraně pod podmínkou , že budou placeny v hotovosti .
Napsal to izraelský deník Haarec .
Obchodníci nabízejí i vojenské systémy , které byly považovány za supertajné .
Údajně je k prodeji v podstatě všechno , letadla MiG - 29 , rakety typu země - vzduch a radarové systémy , vše za nižší ceny než na Západě .
Důvodem zájmu o sovětské zbraně může být potřeba zpravodajské služby .
Dvacet tisíc korun bylo utrženo na předvánoční umělecké burze , pořádané Pražským kulturním centrem ( PKC ) v jeho výstavní síni v Ženských domovech .
Tuto částku rozdělili organizátoři burzy rovným dílem mezi zdravotně postižené občany Prahy 5 a studenta FAMU onemocnělého leukémií .
KAREL FILKA O ČSL NA MORAVĚ
Přečetli jsme za vás
V létě jsem hovořil s místopředsedou moravskoslezské zemské organizace Československé strany lidové Karlem Filkou .
Jeho odpovědi byly tehdy natolik nekonkrétní ( " zamlžené " ) , že je nebylo možné publikovat .
Některé z otázek , které jsem mu tehdy položil , jsem však našel zajímavě zodpovězené v článku U startu , nebo na rozcestí ? v brněnské Lidové demokracii z 13 . 12 . 1991 .
V tomto listě vychází pravidelně rubrika Přečetli jsme za vás , která občas čerpá i z LN .
Snad tedy bude tento převzatý " rozhovor " s Karlem Filkou něco jako splátka dluhu . . .
* Domnívám se , že velkým problémem ČSL je demokratičnost jejího stranického života .
Má člen ČSL , který je třeba jiného mínění než vedení zemské organizace , možnost politickými prostředky prosazovat uvnitř ČSL své politické názory ?
Po Novém roce budeme stát všichni v plné polní na frontě před rozhodujícím bojem .
A kdo ještě v této době bude střílet do vlastních řad , je zrádce . . .
* Považujete ČSL za stranu spíše pravicovou , nebo zřetelně tendující k levici ?
Jaké je podle vás místo ČSL v našem politickém spektru ?
ČSL celou svou filozofií , tradicí a posláním je jedinou klasickou stranou středu .
* Říká se o vás , pane Filko , že jste odpůrcem případné povolební koalice ČSL s křesťanskými demokraty a s ODS .
Snad je " nouze naučí housti , " nevím , jaké mají hudební nadání , ale vtírá se otázka : i kdyby se to stalo , bude to stačit na tu vysněnou pravicovou vládu ?
Každý umí počítat do 51 , a tak si snadno spočítá , jaké volební zisky by musel tento rozporný blok získat , aby se mohl ujmout vlády .
Nehrozí tady nebezpečí jiné ?
Nebude těžké je naznačit .
Při známé liberálnosti myšlení stoupenců ODS by se lehce mohlo stát , že se tato strana obrátí k přirozeným , ale nepříjemným spojencům zády a přesune svůj zájem právě do té části politického spektra , které " zatím odmítá " , tj . nalevo a kde má zdaleka nezanedbatelné konexe .
Proto si dovolím říct ve vší vážnosti : dnes nepíšeme rok 1991 , i když jsou kalendáře takto vytištěné , ale rok 1947 !
* Stačí srovnat pražské a brněnské vydání Lidové demokracie , aby i ten , kdo nic neví o rozporech v ČSL , poznal , jak vzdálené jsou představy moravské ( spíše levicové ) a pravicové ( české ) části strany . . .
Rozdělili jsme deník na dvě regionální oblasti a není síly , která by dokázala , aby myšlenky moravského vydání , které jsou bezesporu údernější , se objevily v českém vydání .
Vždy narazíte na mlčící , studenou kamennou zeď , již nelze prorazit .
Jen několik prominentů se občas protlačí tajnými vrátky .
Avšak kde bude strana bez moravského nadšení , bez moravské optimistické konsolidované síly ?
Kdo má zájem a zcela nepochopitelně i sílu , aby před českou organizací neustále zatajoval , že naše naděje se nutně musí upínat především na Moravu a Slezsko .
FRANTIŠEK SCHILDBERGER
Všechny cesty vedou ke svobodě
Převratné události několika posledních let mění planetu k nepoznání .
A zdá se , že rychlost proměn zaskočila téměř všechny intelektuální veličiny , které si navykly koncipovat vývoj a " řídit svět " .
Co se to vlastně stalo ?
Nekonečný sled lidských generací nahromadil svou prací fenomenální hodnoty .
Ale na konci dvacátého století tato akumulace získala neobyčejnou kvalitu , zasluhující v oblasti ducha příměr překonání rychlosti zvuku .
Či dokonce světla ?
Nechci se pouštět do arény autorů nejrůznějších sci - fi .
Chci jen konstatovat , že zrevolucionizování duševní a organizátorské práce ve vyspělých zemích ( kde se stále rychlejším tempem přenáší na počítače dosavadní infarktová problematika řízení ) skutečně otevírá horizonty zítřka .
Jejich hlavními klady může být : poznání , že civilizace je schopna se vypořádat s bídou , nemocemi i kriminalitou ; že řešení je možné jen při globální spolupráci ; poznání , že válkou a násilím se nevyřeší nic .
Nová doba vyžaduje schopnost rychleji smést z cesty omyly a mylné představy .
Jedno sarkastické úsloví , děděné z generace na generaci , vždy hlásalo , že historie - pokud něco lidi naučila - pak jen tomu , že se z dějin nikdy o ničem nepoučili .
Není to pravda .
Německo a Japonsko prohrály druhou ( a doufejme , že poslední ) světovou válku .
Zřekly se politiky , preferující vojenskou sílu .
Nejen verbálně , ale v praxi .
A jejich národy se dočkaly odměny v podobě civilizačního rozvoje .
Zejména příklad Japonska je fascinující .
7 . prosince si lidstvo připomínalo záludnost útoku na Pearl Harbor .
Od tohoto okamžiku , který z největšího konfliktu učinil válku skutečně světovou , uplynulo půl století .
Z dějinného hlediska pouhých padesát let .
Tehdy v roce 1941 světová válka vlastně teprve začínala .
Proti Americe , baště demokracie , zaútočila mocnost , opírající se ještě o feudální principy .
Promněme si oči při pohledu na dnešní Japonsko .
Dvě necelé generace mu stačily k výstavbě společnosti , která se znovu měří s USA .
Ale již podle zcela jiných kritérií .
Nejde o sílu meče , jde o sílu moderní civilizace .
Ta spočívá na neúnavné práci , vysokém stupni vzdělanosti a moderní organizaci řízení ekonomiky .
To dohromady dělá revoluci , jaká tu ještě nebyla .
Není to revoluce s prapory nad barikádami .
Je to revoluce ducha , který se snaží o maximální souhru společenských sil .
Ještě ani zdaleka není vyhráno .
Nelze přehlížet , že záviděníhodná schopnost zahrnout společnost kvalitním a relativně laciným zbožím není doprovázena dalšími žádoucími civilizačními prvky .
Za hmotné bohatství se v současnosti platí mnohými ekologickými problémy , takže logicky sílí hlasy , vyžadující ekonomii maximálně ohleduplnou k životnímu prostředí .
Kdo není snílek , ví , jak úporné to bude vyžadovat boje s bezohlednými technology - a také , že to bude vyžadovat dlouhou řadu let .
Globální pohled na rozpor " bohatí chudí " je také málo veselý .
Než čtenář přečte tyto noviny , pokud jim bude věnovat deset minut , zemře na světě hlady na tři sta lidí .
Není snadné na této planetě šířit optimismus .
Spíš realismus je na místě .
Na horizontu konce dvacátého století je vidět mnoho dobrého .
Padla utopická vize socialismu , která si vybrala desítky miliónů obětí .
Slibovala skoncování s bídou a stala se tou největší dějinnou pohromou .
Na máloco je svět zvědavý tolik jako na vývoj v bývalém SSSR v nadcházejícím roce .
Tedy v superkontinentální oblasti , která se pokouší o návrat k praxi vyspělejšího světa - čili k tomu , co 70 let proklínala .
A svět rád pomůže .
Díky zhroucení bolševismu ztratily půdu pod nohama četné nenávistné teorie , různé varianty posvátnosti třídního boje .
Vztahy mezi státy i uvnitř společnosti mohou přejít z polohy nesmiřitelných konfrontací k věcnému a civilizovanému soupeření koncepcí .
Rok 1992 " má v plánu " stovku nejrůznějších summitů .
Prezidentská letadla budou křižovat planetu ( George Bush začíná obletem Dálného východu ) a rokování o problémech a spolupráci nebudou brát konce .
Diktatury budou slábnout , jejich epocha doznívá , což neznamená , že se nebudou úporně bránit změnám .
Kronikáři XXI . století ještě o nich popíší spoustu papíru .
Ale přesto se osmělím říci : všechny cesty vedou ke svobodě .
Jen u některých je oklika příliš veliká a bolestná .
JAN PETRÁNEK
TV SLOUPEK
Taky o motýlech
Jeden lyrický dívčí románek o první lásce , do níž krutě zasáhne politický kontext let padesátých - NEBE , PEKLO , RÁJ , scénář podle novely Z . Salivarové J . Eisman , režie Z . Potužil , v hlavní roli překvapivě čistá a tvárná V . Štětková , ne nepodobná T . Brodské v stylově obdobném rodinně dějepisném retropříběhu Vlak dětství a naděje .
- A jedna absurdní hříčka od narozeninového stolu , mistrná frazeologická šaráda vystavěná na modelové situaci " pasívní český intelektuál neschopný činu " , takto banální opravy vodovodního kohoutku , aneb bravurně ironické " slovo do vlastních řad " - MOTÝL NA ANTÉNĚ , původní ( a jediná ) televizní hra V . Havla , nevtíravě nápaditá režie L . Smoljak , v jedné z hlavních rolí odzbrojující K . Fialová .
Dvě premiéry televizního týdne , jejichž podružným - společným jmenovatelem se může jevit snad jen příslušnost autorů k enklávě " dříve nepovolených , dnes vyvolených " ;
těžko si představit dva texty navzájem vzdálenější .
Neleží však mezi nimi jen propast tematická a žánrová , nedělí je pouze odlišnost pohledu ženského ( Salivarová hovořila doslova o próze se " spoustou ženských hloupůstek " ) a mužského racionálně přesného , někdy až chladně kalkulujícího vidění , ale především diametrálně odlišný způsob práce se slovním symbolem .
Zatímco totiž hrdinové Nebe , pekla , ráje ve jménu usilovné lyrizace ( nadbytečný vnitřní monolog , účelové obrazové prostřihy mříží apod . ) používali promluvy typu " ta krutá existence času , ach , času . . . " , " tolika lásky musí přece nad světem vyhrát " či " morálně nad nimi čníme " jaksi s romanticky otevřeným hledím , to jest v jejich původních významech a výpověď tak posunuli na samu hranici banality , Havel užívá frázi jako základní stavební prvek záměrně a natolik důsledně , že dociluje půvabně komického efektu .
Právě mnohamluvnou , prázdně estétskou symboliku kavárenské pseudointelektuálštiny činí zároveň prostředkem svého sdělení i jeho vysmívaným předmětem , počínaje smrtelně vážnými odkazy na turgeněvovské , proustovské aj . motivy a několikanásobně zcizujícím principem " televize v televizi " konče .
Pravda , zároveň tak limituje okruh publika , neboť pouze divák znalý alespoň v hrubých rysech obsahu používaných pojmů se může královsky bavit jejich převracením naruby .
Jinak řečeno , pomyslní motýli by se v adaptaci Salivarové novely zřejmě pohybovali reálnou jarní krajinou za mohutného doprovodu smyčců ;
na havlovské anténě se stávají logickou pointou , ztělesněním všech zprofanovaných , rádobyvznešených quasisymbolů a sebevzhlíživých tirád .
MIRKA SPÁČILOVÁ
. . . JO , KDYBY DĚLALI HOVADINY JENOM KDYž JSOU OŽRALÍ . . .
Kresba Miroslav Kemel
Týden ve sportu
Také v příštím roce chceme pokračovat v naší službě čtenářům a pořadatelům ( organizátorům ) sportovních akcí a soutěží , a to ve dvou vzájemně se doplňujících rubrikách .
V pondělní příloze FINÁLE to je sloupek POHYB V PŘÍRODĚ , který obsahuje nejrůznější tipy na pohybové aktivity - od turistických pochodů přes běhy až po cykloturistické vyjížďky a triatlonové závody pro příchozí .
Výhodou tohoto přehledu je právě jeho pondělní termín :
obsahuje náměty jak na všední den , tak víkend a dává dostatečně dlouhou dobu na rozmyšlenou i přípravu , případně poslání předběžné přihlášky .
Druhá rubrika - TÝDEN VE SPORTU - obsahuje přehled nejrůznějších sportovních soutěží vrcholné úrovně , od momentálně hraných utkání dlouhodobých ligových soutěží v nejvýznačnějších sportech , až po jednotlivé akce a turnaje .
V obou případech se jedná jak o službu čtenářům , tak propagaci pořadatelům .
A na těch druhých také závisí rozsah a kvalita našeho servisu , protože kromě informací z jednotlivých sportovních svazů právě od nich čekáme informace , CO , KDE a KDY se koná .
Důležitá není jen informace , co se děje , ale podstatné je její doplnění , KDE A KDY .
Je to současně bezplatná propagace všech sportovních aktivit , která je k dispozici pořadatelům jak turistických pochodů , tak běhů pro zdraví , plaveckých maratónů , cyklistických vyjížděk , rovněž nejrůznějších turnajů i pravidelných ligových soutěží .
Citroen ZX finského jezdce Ariho Vätänena při průjezdu libyjskou pouští při Rallye Paříž - Kapské město .
Ani tento zkušený závodník se ale nevyhnul nástrahám těžké trasy : již jednou opravoval dost poškozený vůz .
Basketbal
Ukrajinská národní federace požádala o přijetí do FIBA .
Od 1 . února startují celky dříve hrající první a druhou ligu spolu s nejlepšími z ukrajinské zóny v čistě národní soutěži .
Pele - mele
Sprinter Carl Lewis získal cenu pro nejlepšího sportovce roku ( Oscar ) , udělovanou italským listem Gazzetta dello Sport .
Mezi ženami vyhrála Krabbeová a v týmech tenisté Francie .
Plavání
Novoroční zvonění - namáčení otužilců z Karlova mostu do Vltavy - se chystá již podruhé na 1 . ledna 14.30 v Praze .
BYLI OCHRÁNCI ZVÍŘAT VYSLYŠENI PARLAMENTEM ?
Věci zvláštní povahy
" Velikost národa a jeho morální úroveň je možno měřit tím , jak nakládá se zvířaty . "
M . GANDHÍ
Přestože Federální shromáždění přijalo nedávno v rámci trestního zákona i paragraf 203 nazvaný Týrání zvířat , ochránci fauny i velká část kulturní veřejnosti pociťují jisté zklamání .
Parlament přistoupil na kompromisní řešení mezi vládním návrhem paragrafu a připomínkami oponentů - například Akademického klubu pro welfare zvířat , Ligy na ochranu zvířat , Výboru Českého centra mezinárodního PEN klubu , Obce spisovatelů .
" Kdo týrá zvíře , ačkoliv byl za obdobný přestupek v posledním roce postižen nebo za takový čin v posledních dvou letech odsouzen , bude potrestán odnětím svobody až na jeden rok nebo zákazem činnosti nebo peněžitým trestem , " praví se v přijatém zákoně .
Na jiném místě se píše : " Odnětím svobody až na dvě léta bude pachatel potrestán , spáchá - li čin v odstavci 1 neb 2 ( pozn . red . - jde o týrání resp . utýrání ) veřejně nebo na místě veřejně přístupném " .
České centrum PEN klubu zaslalo poslancům těsně před projednáváním zákona dopis , v němž se mimo jiné píše : " . . . protestujeme proti vládnímu návrhu příslušných postihů podle trestního zákona .
Jsme tím povinni mnoha významným umělcům i dalším nelhostejným občanům , v neposlední řadě pak členům Výboru dobré vůle a víc než dvěma stům krajanům ze zámoří , kteří naši výzvu podpořili ( Forman , Škvorecký , Salivarová , Peroutková , Christine Voskovec a další ) .
Nesmíříme se s paragrafy , podle nichž smí být trestán jenom ten , kdo týrá zvíře opakovaně či před více osobami .
Podle navrženého znění by byl pachatel stíhán spíš za veřejné pohoršení , než za utrpení způsobené živé bytosti . "
Ochránci zvířat navrhovali parlamentu své znění paragrafu 203 , v němž se mimo jiné psalo : " Kdo se dopustí psychického nebo fyzického týrání zvířete , které způsobí jeho smrt nebo vážné poškození jeho zdraví , bude potrestán odnětím svobody až na 2 roky nebo peněžitým trestem do 50000 Kčs nebo obojím . "
" Naši legislativci nenašli pro zvíře jinou právní definici , než ` věc zvláštní povahy ` , " říká Jana Štroblová , která byla od počátku mezi těmi , kdo usilovali o přijetí zákona na ochranu zvířat .
" Osobně navrhuji definici , že zvíře je ` tvor bez vlastní odpovědnosti ` nebo ` tvor bez právní subjektivity ` , z čehož logicky plyne , že někdo za něj musí nést odpovědnost .
Dosavadními přístupy jsou spíše chráněni sadisté než zvířata .
Přijatý zákon se příliš nedotkne velkochovů hospodářských zvířat , jatek , zbytečných pokusů na laboratorních zvířatech a ani těch , kteří zvířata mučí v soukromí .
Zatímco ve všech civilizovaných zemích se postihuje utrpení způsobené zvířeti , u nás zákonodárci uvažují především v rovině ekonomické , jde jim především o škodu , kterou utrpěl majitel zvířete .
Zdena Salivarová nedávno vyprávěla příhodu z Kanady , kde jakýsi muž zakopal na zahradě živá štěňata , a přestože byla náhodou svědkem zachráněna , byl pachatel odsouzen na dva roky .
U nás by podle právních norem zůstal nepostižitelný . "
Boj ochránců zvířat tedy přijetím trestního zákona neskončil .
ČNR má v blízké době projednávat zákon na ochranu zvířat .
PETR HUŠEK
Pithart dává za pravdu Ježkovi
Prezídium FNM podle Jiřího Skalického o odvolání Tomáše Ježka nejednalo
Konec podtitulku
Praha ( il , jap ) -
Prezídium Fondu národního majetku ( FNM ) se na svém včerejším zasedání nezabývalo možností odvolat předsedu FNM Tomáše Ježka .
Včera to řekl předseda prezidia FNM a ministr pro privatizaci Jiří Skalický .
Uvedl však také , že prezidium má k činnosti FNM mnohé kritické připomínky .
Podle informací LN měl být Ježek odvolán včera .
Šest členů prezídia FNM totiž už delší dobu usiluje o tento krok ( na odvolání stačí pět hlasů z devítičlenného prezídia ) .
Ježkovo případné odvolání bylo dáváno do souvislosti s nesrovnalostmi , které objevilo ministerstvo privatizace a Nejvyšší kontrolní úřad v privatizaci státního podniku Čokoládovny Praha .
V rozporu s usnesením vlády bylo totiž 3.5 procenta akcií Čokoládoven prodáno akciové společnosti První Investiční , která byla jako jeden z kupců uvedena v privatizačním projektu .
Ve vládním usnesení o privatizaci Čokoládoven však její jméno chybí .
Tomáš Ježek tento fakt vysvětluje administrativní chybou a tvrdí , že FNM postupoval správně , když akcie Čokoládoven rozprodal podle privatizačního projektu , tedy i První investiční .
Ze záznamu jednání vlády , na němž bylo přijato usnesení o privatizaci Čokoládoven , vyplývá , že privatizační projekt byl přijat beze změn .
To LN potvrdil také tehdejší český premiér Petr Pithart , který tvrdí , že tak zásadní změna , jakou je vyškrtnutí jednoho z kupců , by musela být v záznamu z jednání vlády zapsána .
Nic takového v něm však uvedeno není .
Ministr Skalický včera řekl , že stále čeká na závěry šetření , které by mělo celý případ objasnit .
Jeho cílem je zjistit , zda šlo o administrativní chybu či nezákonný prodej akcií , a kdo nese za vše odpovědnost .
J . Skalický také nařídil překontrolovat všechny kupní smlouvy uzavřené FNM v roce 1992 .
Rekreanti se bojí lesního muže
Neratov ( jop ) -
Takzvaného lesního muže alias Františka Dombaje , který žil v letech 1989 až 1993 mimo civilizaci v odlehlých částech Vsetínska a jenž byl na základě rozhodnutí prezidenta Václava Havla nedávno omilostněn z trestu , který si odpykával za drobné krádeže , se údajně bojí někteří rekreanti z Prahy , kteří vlastní chaty v okolí východočeského Neratova .
František Dombaj má právě do Neratova co nejdříve přijet , neboť mu zde nabídl pomoc a nový život páter Josef Suchár , správce střediska pro postižené děti .
" Pražáci se nemají čeho bát a novináři by se měli trochu uklidnit .
Pan Dombaj je podle mne slušný člověk a jestli mu máme skutečně pomoci , tak je třeba k věci přistupovat obezřetně .
Je fakt , že pokud Dombaj skutečně dorazí , pomůže nám jako vyučený zedník při výstavbě a rekonstrukci objektů střediska , " řekl včera zpravodaji LN páter Suchár .
Mluvčí ministerstva zdravotnictví M . Soukupová včera uvedla , že ministr předloží znovu vládě k projednání privatizaci Homolky , jak o to usnesením požádal Parlament .
N . Mandela , zřejmě budoucí prezident JAR , včera zdůraznil , že v zemi musí v budoucnu převládnout duch usmíření .
V televizním projevu uvedl , že země bude potřebovat schopnosti bělochů , a konstatoval , že odpor vůči vládě černošské většiny chová jen malá skupina bělošských zastánců tvrdé linie .
Právě v jejich řadách včera policie v bělošské chudinské komunitě nalezla sklad zbraní .
Farma patří přednímu činiteli neonacistického Afrikánského hnutí odporu ( AWB ) .
Razie , která odhalila zbraně , následovala po zatčení 34 bělochů , včetně členů AWB , v souvislosti s pumovými útoky z počátku týdne , které si vyžádaly životy 21 lidí .
Loajalita policie a armády s bělošskými důstojníky bude pro novou černošskou vládu klíčová .
Mandela přitom vyjádřil spokojenost s jejich účinnou aktivitou tento týden .
Hrozby AWB nepovažuji za něco , čeho bychom se měli bát , prohlásil .
Počty Ukrajinců pracujících v ČR bude možné regulovat
Praha ( ika ) -
Větší kontrolu nad pohybem pracovních sil mezi Ukrajinou a ČR umožní nové dohody mezi oběma zeměmi .
Její znění připravovalo tento týden ministerstvo práce a sociálních věcí s ukrajinskou delegací , která přijela do Prahy .
Ministr práce a sociálních věcí Jindřich Vodička k této záležitosti včera sdělil , že česká strana usiluje o to , aby pracovní povolení byla vydávána v zemích , z nichž zahraniční pracovníci přicházejí .
Mnohým zaměstnancům našich úřadů práce , kteří mají tuto agendu na starosti , je totiž vyhrožováno , že budou i se svými rodinami likvidováni , pokud tomu a tomu zahraničnímu pracovníkovi nevydají pracovní povolení .
Příští týden bude Vodička jednat se svou kolegyní ze SRN , spolkovou ministryní pro rodinu a staré občany H . Rönshovou .
K podpisu je připraveno ujednání mezi oběma ministerstvy o spolupráci , která se zaměří především na rodinnou a důchodovou oblast .
Problémy Německa i ČR jsou například totožné , pokud jde o demografický vývoj .
Německo hodlá zvýšit hranici pro odchod do důchodu a to shodně u mužů i žen na 65 let .
Maďarská policie zatkla neofašisty
Budapešť -
Maďarská policie zadržela dva zakladatele a vůdce neofašistického Hungaristického hnutí , jehož vznik byl ohlášen začátkem týdne .
A . Szabó a I . Györkös jsou obviněni z pobuřování .
Policie je zadržela , aby nemohli v trestné činnosti pokračovat .
Úřad státní bezpečnosti a policie mají údajně dostatek důkazů , aby mohly obvinění podepřít .
Extremistické Hungaristické hnutí , které soud odmítl zaregistrovat , se přihlásilo k ideovému odkazu Strany šípových křížů bývalého maďarského fašistického vůdce Szálasiho .
Konec podtitulku
V neděli ve 20 hodin proběhne v pražském Rudolfinu ojedinělý koncert renomovaných španělských pěvců José Carrerase a Montserrat Caballéové .
Oba umělce doprovodí orchestr České filharmonie .
První z účastníků koncertu , dirigent Enrique Ricci přiletěl do Prahy již ve čtvrtek .
V pátek od 9.00 do 16 . hodin zkoušel s orchestrem České filharmonie repertoár koncertu .
Pěvkyně Montserrat Caballéová přiletí z Paříže do Prahy dnes po deváté hodině .
Bude ubytována v hotelu Atrium , stejně jako José Carreras ( ten přiletí do Prahy dnes v poledne ) .
Oba se sejdou s Českou filharmonií na zkoušce , která je plánována na dnešek od 13.00 do 16.30 .
Pak budou k dispozici novinářům na tiskové konferenci .
Podle možností by se oba mohli zúčastnit recepce na španělském velvyslanectví .
V jejich koncertním repertoáru pro Rudolfinum najdeme árii z méně známé Rossiniho opery Obléhání Korintu , tak zvaný přípitkový duet z Traviaty , árie z Massenetovy opery Herodias , a další .
Půjde o repertoár pro českého posluchače poměrně netradiční .
Oba pěvci navíc uvedou melodie ze španělských operet .
Firmy , které si zajistily na koncert přístup , platí příspěvek ve výši asi 80000 Kč .
V ceně jsou ovšem zahrnuty vstupenky pro dvě osoby , dárek a určitý prostor v katalogu , který vyjde ještě před vystoupením .
Lístky pro veřejnost se budou prodávat v neděli od 10 hodin .
Podle informací z ČF nepřekročí jejich cena 1000 Kč .
Jde asi o 400 volných vstupenek .
Více než sto lístků věnuje Filharmonie zdarma studentům uměleckých škol .
Výtěžek z koncertu by měl být příspěvkem pro Fond Rafaela Kubelíka , jehož správcem je Česká filharmonie .
Plastiky významného německého výtvarníka Huberta Kiecola ( 1950 ) bývají miniaturami staveb .
Speciálně pro gotický prostor v Klášteře sv . Anežky České vytvořil nyní Kiecol instalaci , v níž zděnou a omítnutou stěnu doplnil žebříkem .
Tato metafora překážky a jejího překonávání je po výstavě Michelangela Pistoletta a Heima Zoberniga již třetí expozicí v řadě , kterou pro Anežský klášter připravuje Národní galerie .
K vidění bude do 19 . června .
Foto Robert Zlatohlávek - LN
Tučňáci uvízli v průsmyku
Stanislav Burdys byl rád , že nemusí přes hranice
Konec podtitulku
Kolem páté hodiny odpolední se včera předpokládal příjezd dvou našich útočníků Jaromíra Jágra a Martina Straky z Pittsburghu do Canazei ve Val di Fassa , kde jsou hokejisté České republiky ubytováni .
Krátce po čtvrté však v hotelu Dolomiti zazvonil telefon a vedoucí výpravy Jaroslav Pouzar a lakonicky oznámil , že auto vypovědělo službu .
Jan Tobiáš , Val di Fassa
Od organizátorů šampionátu zapůjčený mikrobus zůstal stát na odpočívadle Vipiteno pár kilometrů po přejezdu rakousko - italských hranic v Brennerském průsmyku .
Po dlouhé cestě letadlem ze zámoří do Mnichova s přestupem ve Frankfurtu nad Mohanem museli tedy Jágr se Strakou čekat na předsedu Českého svazu ledního hokeje Stanislava Burdyse , který vsedl do služebního audi a jel " trosečníky " vysvobodit .
Když nasedal do vozu , utrousil : " Jsem rád , že nemusím přes hranice . "
Svazové audi totiž bylo před několika měsíci ukradeno bývalému předsedovi Vladimíru Šubrtovi v Brně a posléze zadrženo na polsko - litevských hranicích .
Mělo už samozřejmě vypilované číslo motoru .
Dopravní inspektorát ČR mu pak sice znovu vyrazil staré označení , ale už se jaksi zapomnělo opravit údaj o krádeži v registračním computeru .
Když se Stanislav Burdys s Jaroslavem Pouzarem vraceli v úterý odpoledne z Mnichova , kam odváželi na letiště zraněného Romana Hamrlíka , prošli na hranicích důkladnou kontrolou .
Celníci se mrkli do computeru , posádku auta zadrželi a trvalo téměř hodinu , než se omyl vysvětlil .
Opožděným příjezdem hráčů z Pittsburghu se protáhlo nervózní čekání útočníků Martina Smetáka a Richarda Krále .
Pouze případná vážnost zranění Jaromíra Jágra byla totiž jejich poslední nadějí , že si na šampionátu zahrají .
Jak jsme vás už informovali , hvězda Tučňáků byla zasažena těsně před koncem šestého utkání 1 . kola play off NHL s Washingtonem pukem do kolena .
Pokud bolesti ustoupily , měli se Král se Smetákem vydat na cestu domů dnes ráno .
Tři body za výhru a historie
Sparta by nesestoupila a měla by o titul více
Praha ( ber ) -
Rozhodnutí ligové komise ČMFS hodnotit od příštího ročníku 1 . a 2 . ligy vítězství třemi body nás inspirovalo k malé historické sondě .
Pohledem nového hodnocení jsme změřili všechny uplynulé ligové ročníky .
V jednom jediném případě od roku 1925 až dodnes by tříbodové pravidlo ovlivnilo boj o mistra .
V sezoně 1934 / 35 by se z titulu neradovala Slavia , ale Sparta .
Červenobílí v tehdejší Státní lize vybojovali 36 bodů za 15 výher a 6 remíz , Sparta měla bodů 35 za 17 vítězství a jeden nerozhodný výsledek .
Být tři body za výhru už tenkrát , radovala se Sparta s 52 body , Slavia by měla o bod méně .
Pětkrát by tříbodové hodnocení zasáhlo do bojů o záchranu .
Naposledy by pomohlo Chebu v roce 1992 .
Tenkrát sestoupil při rovnosti bodů díky nepříznivým vzájemným zápasům s Trnavou , nyní by měl o bod více než slovenský tým a bylo by po starostech .
Historie by byla rovněž ochuzena o senzační sestup Sparty v sezoně 1974 / 75 .
Tým z Letné tenkrát sestoupil s 27 body z 15 . místa , podle nového pravidla by byl třináctý ( 38 bodů ) a pod sebe by stáhl Ostravu ( 36 ) a Třinec ( 36 , horší vzájemný zápas ) .
Další příklady jsou ještě staršího data : v sezoně 1965 / 66 by Prešov do druhé ligy nedoprovodila Ostrava , ale Lok . Košice , v roce 1954 by černý Petr nezůstal Křídlům vlasti Olomouc , ale Tankistovi Praha a v prvním válečném ročníku ( 1939 / 40 ) by místo Náchoda sestupoval SK Kladno .
Ještě menších změn by doznala aktuální tabulka letošního ročníku první ligy .
Sparta s 50 body by vedla před Slavií ( 42 ) a Ostravou ( 41 ) .
Pořadí by se změnilo jen nepatrně - Olomouc by si prohodila místo s Libercem ( 6 . za 7 . ) a Drnovice s Plzní ( 8 . za 9 . ) .
Co je 1 . máj ?
Nějaký svátek .
Konec podtitulku
István Lékó
První máj je podle lidí lásky čas , ale podle mne je to správně takový vysoký chlap , který pije a jí jenom pomeranče , a když ho uvidíte , tak je to první máj .
Napsala to žákyně třídy II . B na jedné základní škole v Modřanech v Praze 4 .
Třiatřicet dětí totiž včera písemně odpovídalo na otázku učitelky Moniky Vlasákové " Co je první máj ? " .
Převládá však názor , že jde o " nějaký svátek , kdy se hodně jí a pije " , či o jakýsi den slávy a posvícení , kdy " vlaje naše československá vlajka " .
Nejvíce dětí si myslí , že zítřejší den je čas lásky a symbol léta , kdy začínají " kvést kytky , lítat vosy , vylézat brouci a mouchy " , výročí zvířátek , den , kdy " je venku hic " , kdy se jezdí s tátou na chalupu pro legraci a píšou se " milostné pozdravení " pro babičky a dědečky .
Jeden chlapec má za to , že první máj je stáj pro koně , která " má i poplašné zařízení a automatic turbo flex system " .
Veronika Bublová ví i to , že na prvního máje " se na vesnicích chodí s májkou , dává se na tyč věnec " a lítají čarodějnice , kterých se každý bojí , a proto zalezou na celou noc pod peřinku .
" A taky možná ten den dávaj peníze " , domnívá se Honzík Preisler .
O průvodech , o tisících ochraptělých lidí opěvujících věčný svazek se Sovětským svazem , o svátku práce se nezmiňoval nikdo .
Až na jednoho chlapce , který se ten den vždy těší , až jeho máma " dá vlajky " , protože " scházejí se moc lidí " .
Ve včerejším utkání skupiny B se Finové se svými norskými sousedy dlouho netrápili , i když první branku dostali oni .
Ještě v první třetině vyrovnali a v průběhu druhé nastříleli za tři minuty tři góly .
Ve skupině A rakouský brankář Puschacher dlouho odolával ruskému náporu a kapituloval až po střele Smirnova v 18 . minutě .
Nakonec však Rusové v klidu vyhráli .
Rozhodčí : Simonds ( Kan . ) - Nosov , Karabanov ( oba Rus . ) .
Vyloučení : 7 : 7 .
Využití : 2 : 0 .
V oslabení : 0 : 1 .
Diváci : 1000 .
Třetiny : 1 : 1 , 3 : 0 , 1 : 0 .
Bosna -
vzpomínka na Mnichov
Názory strana 6
Na Folmavě čekaly kamióny 20 hodin
Folmava , Rozvadov ( vet ) -
Kamióny čekaly v úterý v dopoledních hodinách na odbavení na folmavském přechodu kolem dvaceti hodin .
Přestože se někteří řidiči přece jen rozhodli využít odstavné parkoviště , fronta těžkých vozů se opět táhla až do Domažlic .
Podle pracovníků celnice není vyloučeno , že se situace bude dále zhoršovat .
Spásou v daném okamžiku nemůže být ani posílení počtu celníků , neboť délka čekací doby je ovlivňována především jiným způsobem odbavování na německé straně .
V SRN narozdíl od nás se veškeré spediční a odbavovací úkony odehrávají přímo na hranici , nikoliv ve vnitrozemí .
Na přechodu v Rozvadově se na odbavení čekalo asi čtrnáct hodin a na spedici kolem dvaceti hodin .
Kolony na příjezdových komunikacích však nevznikaly .
Řidiči zde totiž nemají možnost volby .
Jak LN sdělil tiskový mluvčí Oblastního celního úřadu Rozvadov M . Ábel , všichni musí projet přes vyhrazené parkoviště .
Ti , kteří nemají zájem o spedici a další služby , tady obdrží kartu s časem svého příjezdu .
Musí si pak sami ohlídat , kdy na ně přijde řada .
" Bez tohoto kontrolního lístku přes celnici neprojedou .
Vracíme je zpět na parkoviště , " řekl M . Ábel .
Starosta obce Javorník , jehož je osada U Sabotů součástí , řekl včera ČTK , že " situace je stále napjatá " a že se v obci rozmáhá netrpělivost s nevyjasněnou situací .
Obyvatelé prý čekají na slíbenou návštěvu ministra vnitra Rumla .
Podvodníkům s topným olejem hrozí pokuty až do 50 milionů Konec podtitulku
Praha ( čtk , il ) -
Zamezit používání lehkých topných olejů ( LTO ) a maziv jako pohonných hmot pro vznětové motory je cílem vládního návrhu zákona o barvení a značkování některých uhlovodíkových paliv a maziv .
Předlohu zákona obdrželi v těchto dnech poslanci parlamentu .
Podle našich informací jsou české rafinérie se zněním předlohy spokojeny .
Kvůli dosud neexistující legislativě obchodníci s LTO způsobili podle odhadů jen loni daňovými úniky státu škodu ve výši pěti miliard korun .
Zákon by jim měl zamezit .
Vládní návrh by měl v zájmu spotřebitelů rozšířit okruh plátců spotřební daně na všechny právnické nebo fyzické osoby , které koupí ropné produkty bez daní a poté je dále prodávají jako pohonné hmoty .
Právě díky této skulince v zákonech se podvodníkům podařilo dosáhnout beztrestně obrovské zisky .
Pátrání policie v této věci je nadále neúspěšné .
Podle současného zákona je plátcem spotřební daně z uhlovodíkových paliv a maziv jejich výrobce nebo dovozce , popřípadě ten , kdo tyto látky získá bez daně a použije je jako pohonnou hmotu - nikoli však jejich dodavatel .
Pokud však tento obchodník prodá nezdaněný ropný produkt deklarovaný jako motorovou naftu , je plátcem spotřební daně konečný spotřebitel , který potom může vymáhat náhradu škody na svém dodavateli soudní cestou .
Navrhovaný zákon by měl stanovit povinnosti a pravomoci kontrolních orgánů a výši pokut za jeho porušení ( 20000 až 50 milionů korun ) .
Jeho realizace by si měla vyžádat náklady kolem 35 milionů .
Írán se pokoušel o " obchod " s IRA
Londýn -
Írán byl připraven dodat Irské republikánské armádě blíže neurčené množství semtexu , pokud by její příslušníci zavraždili v Evropě tři přední íránské disidenty .
Uvedl to list The Independent .
Mezi vyhlídnutými obětmi byl bývalý prezident Bání Sadr , který žije v Paříži .
Vedení IRA však prý nabídku po tříměsíčním zvažování odmítlo .
Zahrnovala kromě semtexu osm raket země - vzduch Stinger , komunikační a odposlouchávací zařízení , 400 pistolí a 100 samopalů a množství munice .
Rwanda ponechána sama sobě
Sandra Krištofová
To , co se v zemi děje , se dá porovnat jenom s tím , co prováděli nacisté .
Těmito slovy charakterizuje belgický farmář Marcel Gerin současnou situaci ve středoafrické Rwandě .
Krveprolití , které propuklo před necelými čtyřmi týdny , kdy při letecké katastrofě zahynul prezident Juvénal Habyarimana , otřáslo světovým společenstvím a patří k nejhorším za posledních dvacet let .
Emotivní vyjádření belgického farmáře , který spolu s ostatními Západoevropany a Američany opustil zemi , názorně doplňuje suchá řeč čísel .
V etnicko - politických bojích mezi vládními jednotkami a povstaleckou Rwandskou vlasteneckou frontou ( FPR ) dosud zahynulo na dvě stě tisíc lidí .
Jen od minulého čtvrtka uprchlo do sousední Tanzanie 250000 osob , což Úřad vysoké komisařky OSN pro uprchlíky ( UNHCR ) považuje za " nejrozsáhlejší a nejrychlejší exodus " , který kdy UNHCR zaznamenal .
Uprchlické tábory jsou přeplněné a chybí v nich prakticky vše , pitnou vodou a potravinami počínaje a léky konče .
Světová organizace svou rezolucí z 21 . dubna redukovala počet příslušníků Pozorovatelské mise OSN pro Rwandu ( UNAMIR ) na striktní minimum - 270 mužů . . .
V metropoli Kigali , na severu i jihu země se dál bojuje těžkými zbraněmi i nástroji zcela primitivními .
Očití svědkové hovoří o hromadách mrtvol zohavených noži , mačetami , sekerami či " jen " kameny . . .
Původně etnicko - politický boj vládnoucích ( většinových ) Hutů proti odbojným menšinovým Tutsiům i proti Hutům z řad rwandské opozice přerůstá v zcela absurdní akty msty a nenávisti .
Podle Kennetha Rotha , reprezentanta americké organizace Human Rights Watch , vládní rozhlasová stanice údajně určila 5 . květen za den , kdy bude dokončena " očista " území od příslušníků kmene Tutsi .
O příměří již nehovoří žádná ze znesvářených stran .
Rwandská vlastenecká fronta ( tvoří ji převážně Tutsiové ) , povzbuzená bojovými " úspěchy " , odmítá usednout k jednacímu stolu s " klikou zabijáků " a uzavřít mír s prozatímní vládou .
Obě strany navíc vyjadřují nedůvěru v nestrannost příslušníků UNAMIR a odmítají s nimi spolupracovat .
Kruh se uzavírá a naplňují se chmurné prognózy , vyslovované v době , kdy Belgie , Francie a řada dalších evropských zemí evakuovala z Rwandy své občany : Bude - li země ponechána sama sobě , to nejhorší ji teprve čeká .
Svět se zatím , jako již mnohokrát , omezuje na proklamace a finanční pomoc uprchlíkům .
K ukončení bojů vyzývá americký prezident Clinton a řada dalších politických činitelů , na obě bojující strany apeluje papež Jan Pavel II .
Rada bezpečnosti uvažuje o embargu na dodávky zbraní , což okamžitě vyvolává pochybnosti o jeho efektivitě , protože právě ve Rwandě se prokázala " účinnost " smrtících nástrojů domácí provenience .
Generální tajemník OSN je přesvědčen , že utrpení , kterému jsou obyvatelé Rwandy vystaveni , poněkud rozšiřuje možnosti Rady bezpečnosti , a navrhuje vyřešit konflikt vojenskou silou . . .
Všechny úvahy jsou čistě akademické , protože žádná země není zatím připravena vyslat do Rwandy velké kontingenty dobrovolníků z řad svých ozbrojených sil .
Ke dvaceti tisícům nepohřbených mrtvol v Kigali denně přibývají další .
Rwanda byla ponechána sama sobě . . .
Rozložení obyvatelstva ( podle sčítání z roku 1991 a podle systému
Někdo je za dveřmi ( LN 8 . 4 . 1994 )
Domnívám se , že jako volič mám právo vyjadřovat se průběžně k práci těch , které jsem volila .
A pochopitelně od nich čekám , že budou mít na zřeteli starosti " obyčejného občana " .
Do kategorie " neobyčejných " se zařadili sami a mockrát nám prezentovali , " jak chutná moc " .
Je obdivuhodné , jak shodně jsou nedůtkliví ke stejným formulacím či dokonce slovíčkům v novinových článcích a celek jim uniká .
Nechci samozřejmě zpochybňovat práci parlamentu jako celku .
Z dopisu Jiřiny Hálkové , Trávník
Město přeplněné divadlem
Festival českých a slovenských divadel SETKÁNÍ ' 94 STRETNUTIE ve Zlíně má za sebou po dvou dnech už sedm představení a několik dalších doprovodných akcí .
Na rozdíl od předcházejícího ročníku , který se konal na podzim 1991 a byl ještě federální , je ten letošní již mezinárodní .
Karola Štěpánová , Zlín
Liší se také v tom , že dramaturgii prvního ročníku připravila redakce časopisu Svět a divadlo , kdežto letos ji měli na starosti hostitelé .
" Spolupracovali jsme s širokým okruhem konzultantů a naším cílem bylo vytvořit jakýsi panel českého divadla , " uvádí umělecký šéf zlínského Městského divadla Josef Morávek .
" Dramaturgie festivalu nemíří k nějakému konkrétnímu tématu .
Hrajeme v různých sálech , a tedy pro publikum různého složení .
Snažili jsme se , aby česká část přinesla inspirativní představení převážně činoherních souborů . "
Slovenský blok konzultovali zlínští organizátoři se Sdružením slovenských divadelníkov , ale stejně jako u české si sami nechali poslední slovo .
" Zajímalo nás i to , co nabídla sama divadla , aniž bychom se tomu bezvýhradně podřizovali , " říká Morávek .
" Kromě toho jsme chtěli , aby Setkání bylo festivalem také pro Zlín .
Dvaadvacet představení v průběhu jednoho týdne - to je vlastně přehnaná nabídka .
Zlín má osmdesát tisíc obyvatel a celý rok se tu hraje nejméně dvacetkrát do měsíce pro více než pět set diváků . . .
Nemůžeme tím pádem na festival pozvat inscenaci titulu , který prošel naším repertoárem .
I kdyby byla inspirativní , nikdo by na ni nepřišel .
Festivaloví hosté , kterých je půldruhé stovky , velký sál o sedmi stech místech nezaplní .
" Budoucí podobu festivalu ovlivní průběh a výsledky letošního ročníku .
Zlínské vedení by jej rádo udrželo přinejmenším jako bienále .
Divadelní festivaly se však ve Zlíně konají každoročně , protože Setkání Stretnutie se střídá s podobně nazvaným Setkáním , což je přehlídka divadel pouze z České republiky , zaměřená v prvé řadě na divadla regionální .
Kromě toho pokračuje tradice festivalu klubových inscenací , který by se měl proměnit v přehlídku dramatických oddělení konzervatoří .
Mezi ně od září vstoupí také dramatický ateliér vznikající Zlínské školy umění .
Němeček do Německa ?
Praha ( ber ) -
Kapitán české fotbalové reprezentace Václav Němeček se netají tím , že by rád odešel ze svého současného klubu Toulouse , který sestupuje do druhé francouzské ligy .
Začátkem roku o něho měl zájem Galatasaray Istanbul , tato nabídka však už podle Němečkova manažera Pasky už neplatí .
" Odchod není pro Václava otázkou existenční , ale sportovní .
Nechce hrát druhou ligu , ale smlouvu má ještě na další rok .
Před mistrovstvím světa všechny kluby vyčkávají , přesto má Němeček dvě předběžné nabídky z německého a francouzského ligového celku , " říká Pavel Paska .
Ředitel firmy , která pořádala závod v Irmole , je vyšetřován
V souvislosti s tragédií v Imole bylo zahájeno vyšetřování ředitele firmy Sagis , která pořádala závod v Imole , Frederica Bendinelliho .
Podle italských žalobců je Bendinelli podezřelý jako původce smrti obou závodníků .
Obvinění je založeno na možnosti , že okruh v Imole hrál při smrti obou závodníků velkou roli .
Lékařský tým sice po pitvě Sennova těla nevydal žádné prohlášení , ale italská agentura Ansa oznámila , že lékaři vyloučili náhlou nevolnost závodníka před havárií .
Podle prvních zpráv prý nastupoval Senna do závodu s několikanásobně zvýšenou tepovou frekvencí a ve stresu .
K případu se vyjádřil i italský ministr obrany Fabio Fabbri v Benátkách : " Věřím , že vražda v Imole bude náležitě potrestána .
Závody formule 1 jsou horší než gladiátorské zápasy v Římě . "
SITUACE : Tlaková výše zasahující do střední Evropy od severu bude slábnout .
Počasí od západu začne ovlivňovat frontální porucha .
Chrámy , dómy , synagogy , mešity Ota Filip
V celém civilizovaném světě platí zásada , že katolické , evangelické , baptistické chrámy a kostely , jakož i mešity a synagogy , patří příslušným církvím .
V Německu , ve Francii a v Itálii toto vlastnictví kostelů i výsostné právo katolické a evangelické církve uvnitř chrámu v uplynulých letech demonstrovali věřící třeba tím , že se do kostelů uchýlili se žadateli o asyl , kterým hrozilo vypovězení .
Pokud jsme v NSR měli americkou armádu , tak se velmi často stalo , že desertéři , kteří nechtěli do Vietnamu nebo kamkoliv jinam , kde šlo o život , nacházeli bezpečný útulek především v evangelických kostelech .
Věřící se rozpomněli na zákon , který nedovoluje policii vstoupit do chrámu za účelem policejní akce .
Chrám je totiž výsostné území církve , tedy nedotknutelné a neporušitelné .
My křesťané , židé , muslimové , tedy lidé vyznávající jednoho Boha , se nemodlíme k Bohu , abychom si na něm něco vymodlili , abychom si něco vytrucovali , či abychom se před Bohem , Jehovou nebo Alláhem vytahovali svými hříchy , ale modlíme se , aby nám Stvořitel , Jehova nebo Alláh dal sílu překonat i nejbolestnější chvíle života .
A teď ještě k případu v průjezdě pražského Arcibiskupského paláce .
Předavatelé petice pro znárodnění chrámu sv . Víta se před vrátnicí paláce chovali podle norem společenského styku , jak se v kultivovaných nebo aspoň v civilizovaných zemích ustálil , přinejmenším jako neotesánkové .
Celá ta akce za znárodnění chrámu sv . Víta je absurdní ;
cosi podobného si vymýšlí buď redakce bulvárních novin , kterým dochází dech , nebo podbízivý politik , který se chce rychle profilovat jako " tribun lidu " .
Kdyby skupina lidí v západní Evropě , kde od Itálie až po Irsko existuje několik desítek starších , historicky a uměleckou výzdobou významnějších katedrál , dómů a chrámů , než je sv . Vít , vyslovila požadavek na znárodnění dejme tomu katedrály San Giovanni in Laterano v Římě , od roku 324 , třináct století před sv . Petrem ve Vatikánu chrám papežů , dómu v Řezně , kde v roce 834 bylo pokřtěno 14 českých knížat , kdyby někdo chtěl znárodnit španělský Escorial , vídeňského sv . Štěpána , dóm sv . Marka v Benátkách , mešitu Hagia Sofia v Cařihradu , synagogu v Toledu , dóm ve Frankfurtu , Notre Dame v Paříži atd . atd . , tak bychom je považovali za lidi , v nichž evropské dějiny zanechaly stopy barbarských vpádů do duší a jizvy primitivního ateismu .
Samozřejmě , že jsem se na složení parlamentu podílel .
Právě proto mu nedůvěřuji .
Kresba Miroslav Kemel
Koncentrace pylu se budou sledovat
Praha ( ria ) -
Počet alergiků v populaci se dnes pohybuje od 15 % u dospělých do 20 % u dětí , což je ve srovnání s dobou před 20 lety téměř dvojnásobek .
Polovinu případů má na svědomí pyl a i za to údajně může životní prostředí .
Podle docenta Víta Petrů z České společnosti alergologie a imunologie je pravděpodobné , že lidský organismus může být znečištěným ovzduším natolik oslaben , že se neubrání jednomu z nejčastějších alergenů , tedy pylu .
Dalším vysvětlením rostoucího počtu je , že alergie se dědí .
Nejčastěji se alergie objeví mezi 15 . a 25 . rokem , věk však stále klesá .
Léčba je podle doc . Petrů zdlouhavá a jediný jistý recept zní : vyhnout se alergenu .
Až dosud však v ČR neexistoval koordinovaný systém pravidelného informování o koncentraci pylu .
Na jeho vytvoření poskytla americká firma Schering - Plough 75000 USD , a to skupině brněnských lékařů , kteří už s touto iniciativou byť v malém začali .
Otázka pro Bohumíru Kopečnou , nejvyšší státní zástupkyni
Spolu s ministrem spravedlnosti hovoříte o tom , že jedním z prvních úkolů státního zastupitelství je zintenzivnění součinnosti mezi státními zástupci a policií .
Můžete podrobněji popsat tuto budoucí součinnost ?
Ta vyplývá hlavně z trestního řádu , týká se zejména nižších složek , spolupráce s vyšetřovateli .
Vyšetřovatelé jsou nezávislí a podle mých zkušeností někdy neplní pokyny dozorových státních zástupců a nereagují na naše dotazy .
Další možností jsou podle mého názoru různé meziresortní porady a komise , protože hlavními gestory bezpečnosti jsou u nás ministerstva vnitra a spravedlnosti .
( js )
Kim připomněl , že severní Korea zahájila kampaň " psychologické války " s jihem , když se pokouší anulovat pakt o příměří .
Severní Korea minulý týden oznámila , že se jednostranně stahuje z Vojenské komise pro příměří v Koreji .
Pozor na medvěda
Bravo , pane Steigerwalde !
Podal jste nadmíru výstižný obraz velkobratří ( LN 21 . 4 . 1994 ) , kteří opět zvedají hlavy , semnuvše zaschlou krev s rukou i mundúru .
Zase chtějí být sví , ač jejich tradice vztahů k ostatním je neprodejná .
Dovolte mi přidat maličkosti do vaší mozaiky o svědectví o tom , jak jsou jiní , odlehlí , pravdou nedotčení .
V podivných letech minulých , kdy jsem byl čas od času připuštěn , abych tlumočil našim sovětským přátelům , vyslechl jsem od nich takové nehoráznosti , že se žaludek zvedal .
Oblíbené téma " nezištná pomoc v r . 1968 " bylo pentleno výkladem , že šlo nejen o potlačení kontrarevoluce , která měla sklady zbraní snad v každé druhé ulici a na každé vsi , ale šlo prý také o pomoc hladovějícímu národu .
Vítězné tažení Jezdců
Hokejisté New Jersey si zahrávají s ohněm
New York -
Hořkost porážky neokusili letos ve Stanleyově poháru ještě hokejisté New York Rangers .
Po čtyřech výhrách nad svými rivaly z mužstva Islanders zvítězili i podruhé na domácím ledě ve 2 . kole play off nad Washingtonem .
Hosté stačili držet krok do poloviny zápasu , kdy byl stav 2 : 2 , a v této době dostal do vedení Jezdce Tikkanen .
V 51 . a 52 . minutě přidali góly Graves a Matteau a tím bylo v jinak vyrovnaném zápase rozhodnuto .
S ohněm si zahrávají hokejisté New Jersey .
V East Rutherfordu podlehli již podruhé Boston Bruins , i když tentokrát až v prodloužení .
Domácí sice vedli 3 : 1 , když na jednu z branek přihrával Robert Holík , ale hosté otočili na 4 : 5 .
Prodloužení si sice vynutil čtyři sekundy před koncem Driver , ale v jeho desáté minutě rozhodl o vítězství Medvědů Sweeney .
Nahraje americký doping Rusům ?
Hokejista USA William Lindsay užil multivitamin , který obsahuje efedrin
Konec podtitulku
Na tiskové konferenci po čtvrtfinalovém utkání MS Rusko - USA ( 1 : 3 ) bylo oznámeno , že americký hráč William Lindsay ( 22 let , hráč Tampa Bay Lightning ) v posledním zápase základní skupiny ve Val di Fassa proti Finsku ( 2 : 7 ) dopoval .
Jan Tobiáš , Miláno
V jeho moči byly objeveny stopy efedrinu a Mezinárodní hokejová federace mu s okamžitou platností zakázala činnost do 31 . 12 . 1994 ( neplatí pro NHL ) , výsledek utkání byl zkontumován na 0 : 7 .
Američanům se tedy odečetly pouze dvě branky z celkového skóre , pořadí v tabulce a tím pádem ani skladba čtvrtfinálových dvojic se nezměnily .
" Lindsay si vzal multivitamin Spark , který můžete bez předpisu koupit v každé americké lékárně .
Nevěděl , že obsahuje efedrin .
Řada hráčů z NHL ho běžně užívá , " uvedl trenér Ron Wilson .
Ironií osudu je , že Lindsay byl vylosován na dopingovou kontrolu až jako náhradník .
Původně ji měl absolvovat Dough Weight ( Edmonton ) , který se však v utkání zranil a byl převezen na ošetření do nemocnice .
Z posledních pěti dopingových případů na světových hokejových šampionátech ( od roku 1989 ) se čtyři z nich týkaly amerických hráčů .
Je proto docela dobře možné , že Rusové se s mistrovstvím ještě nerozloučili .
V play off už totiž chodí na test dva hráči a v souvislosti s Wilsonovým prohlášením , že Spark užívá řada profesionálů , se zvyšuje i pravděpodobnost pozitivního testu .
Američany postihla podobná série zranění jako naši reprezentaci .
Z třiadvaceti hráčů ( z toho tři brankáři ) jim vedle sedmi obránců zbylo pouze devět útočníků .
Dokonce i Chris Chelios , který přiletěl po vyřazení Chicaga ze Stanley Cupu až na milánské čtvrtfinále , nakonec nenastoupil .
Lékař výpravy 32 letého obránce prohlédl a zjistil , že jeho nedávno zraněné koleno ještě není zcela v pořádku .
" Mohli jsme ho poslat na led , ale nechtěli jsme si vzít na svědomí , že by nějaký neobratný nebo nešetrný zákrok mohl pro něj znamenat konec kariéry , " poznamenal Ron Wilson .
Americký trenér dále řekl , že jeho mužstvo vysloveně naštvaly zprávy , podle kterých Rusové schválně prohráli s Kanadou , aby ve čtvrtfinále mohli nastoupit proti USA a ne proti Čechům .
" Doufám , že každý si teď bude pamatovat , že s Američany , ať budeme mít jakýkoliv tým , to nebude mít nikdy nikdo lehké , " prohlásil .
Trenér Rusů Michajlov zinscenovanou porážku s javorovými listy popřel a za příčinu vyřazení označil fakt , že hráči nesplnili jeho taktické pokyny .
V pátek a v sobotu bude v ČR polojasno až oblačno , místy , zejména ve východní polovině území přeháňky .
Nejnižší ranní teploty v pátek 4 až 0 st . C , v sobotu 6 až 2 st . C , nejvyšší odpolední 13 až 17 st . C .
V pátek vychází Slunce v 5.28 a zapadá ve 20.26 hodin , Měsíc vychází v pátek ve 3.29 a zapadá v 16.21 hodin .
Adámka láká 400 km / h
Praha -
Miroslav Adámek , jedenáctinásobný mistr Československa v automobilových závodech chce překonat vlastní český automobilový rychlostní rekord , který má hodnotu téměř 278 km / h a jehož dosáhl s vozem Williams - Ford Cosworth v roce 1986 na letišti ve Vodochodech .
" Potřebujeme sehnat rovný aspoň tříkilometrový úsek , třeba dálnice před otevřením , nejlépe s asfaltovým povrchem .
Já pak přivezu z USA auto formule IndyCar , které je schopno jet až rychlostí 440 km / h .
Právě hranici 400 km / h bych rád v České republice překonal , " uvedl 54 letý závodník a úspěšný podnikatel .
Tajná zpráva : Dukovany jsou velmi poruchové
Vídeň -
Podle tajné zprávy českého Státního úřadu pro jadernou bezpečnost , kterou se podařilo získat poslanci rakouských Zelených Rudolfu Anschoberovi , došlo v jaderné elektrárně Dukovany v jednom roce k 315 " větším a menším " poruchám .
Podle rakouské agentury APA to ve svém nejnovějším vydání , které vyjde ve čtvrtek , píše rakouský týdeník News .
Zpráva potvrzuje " nejhorší očekávání Rakouska : jaderná elektrárna Dukovany , která je od roku 1985 v provozu , je zralá do šrotu , a proto je trvalým zdrojem nebezpečí pro rakouské obyvatelstvo " , uvádí News .
Z tajné zprávy kontrolního orgánu ministerstvu hospodářství v Praze dále vyplývá , že počet defektů , hodnocených jako těžké , se od roku 1992 do roku 1993 více než zdvojnásobil .
Problémy kolem farmářských miliónů
MINISTERSTVO ZEMĚDĚLSTVÍ POMOHLO SOUKROMÝM HOSPODÁŘŮM K BANKROTU
Na dotace je v zemědělství letos vyčleněno včetně podílu z federace zhruba 11 miliard korun , což je asi o třetinu méně než loni ( 16.5 miliard ) .
Mnoho začínajících farmářů z loňských dotací rozestavělo stáje , nakoupilo stroje nebo zvířata a na dokončení projektů počítalo s dalšími penězi letos .
Místo toho jim nyní hrozí bankrot .
Důvodem tohoto stavu jsou nižší zdroje a pravidla , podle kterých ministerstvo peníze loni rozdělovalo .
Šlo v podstatě o plošné dotace bez kvalitního rozboru projektů , které začínající farmáři předložili ministerským úředníkům .
Za přípravu prováděcích pokynů , stejně jako letos , zodpovídal tehdejší první náměstek ministra zemědělství Václav Čihák ( již odstoupil , nyní je náměstkem ministra pro hospodářskou politiku a rozvoj ČR ) .
Podle nich stačilo , když farmář byl řádně registrován , platil daně a chtěl minimálně devět let hospodařit .
Pokud požadoval méně než deset miliónů korun , rozhodoval o přidělení dotace příslušný regionální odbor ministerstva zemědělství .
O vyšší částce rozhodovala ministerská komise v Praze .
Jsou známy případy , kdy regionální odbor ve snaze podpořit začínajícího farmáře uvolnil peníze na stavbu kravína , přičemž poblíž už jeden kravín stál .
Ministerstvo dávalo peníze na projekty i lidem , kteří neskýtali záruky , že dotace v zemědělství skutečně využijí .
Navíc se stávalo , že když regionální odbor dotaci zamítl , šel dotyčný farmář přímo na ministerstvo zemědělství a tam ji posléze dostal .
Letos regionální odbory smějí rozhodovat o dotacích do tří miliónů korun , o vyšších částkách rozhoduje ministerstvo zemědělství .
Ředitel odboru ekonomiky a financování ministerstva František Kolaja tvrdí , že letos soukromí farmáři dostanou dotace ve formě bezúročných půjček , formou splátek úvěrů nebo úroků .
Nepůjde o plošné dotace , příslušné komise rozhodnou o perspektivě každého projektu .
Zatímco loni na farmářích nikdo podnikatelský záměr nepožadoval , letos je podmínkou k tomu , aby se o žádosti o dotaci vůbec začalo jednat .
Za nevýhodu oproti loňsku považuje skutečnost , že za tři čtvrtletí mohli farmáři vybrat postupně jen 60 procent přidělené dotace a o zbytku - pokud na to bude - rozhodne ministerstvo financí .
V západní Evropě a v USA farmáři dotace získávají jinak , prostřednictvím výkupních cen a bank .
Hlavním kritériem pro banky je předpokládaný zisk , a tak projekty farmářů - dřív než dají peníze - pečlivě studují .
Tento stav lze za konečný cíl považovat i u nás .
Nový ředitel pro ČSTK
Praha ( pen ) -
Podle důvěryhodného zdroje federální vláda připravuje per rollam ( na základě souhlasného podpisu svých členů pod příslušný oběžník ) odvolání inženýra Petra Uhla z funkce ústředního ředitele Československé tiskové kanceláře .
Někteří ministři již podepsali cirkulář včera , zbývající se připojí patrně ještě dnes .
Bezprostředně poté by mělo následovat Uhlovo odvolání premiérem Stráským .
Předpokládá se , že hlavním úkolem příštího ústředního ředitele ČSTK , který by měl být české národnosti , bude zajistit transformaci federální tiskové agentury v souladu s předpokládaným zánikem ČSFR .
Zpráva z labyrintu divadla
J . A . Komenský proslavil Brandýs nad Orlicí tím , že se oženil se zdejší rodačkou Dorotou Cyrilovou a dokončil tu Labyrint světa a ráj srdce .
Ke Komenského poctě uspořádali místní občané za pomoci přespolních akci Supercomenius aneb Labyrint srdce a ráj světa , na kterou se o víkendu sjeli profesionální i amatérští divadelníci .
Asi tři sta diváků putovalo od klasické provázkovské pohádky Svět snů k Čertovským pohádkám , pak se nechali nalákat pohybovou improvizací souborů Jumping Hamada a Alternativní scény pohybového divadla .
- " Takovýhle příšerky kreslil Goya " , podotkl jeden z diváků na jejich adresu .
Divadelní soubor Jaroslav z Luže vystoupil s pásmem Ta naše písnička česká - harmonika , slaměné kloboučky a vojenské čepice , šátky u krku , bílé halenky a kostkované košile , furiantská gesta a pohupování v bocích ;
pod vedením Evy Tálské se představilo brněnské Studio Dům s variací na lidové divadlo Nešťastné svatby . . .
Publikum se přesouvalo z improvizovaných i stálých hospůdek za divadlem na náměstí do parku a zase zpět .
Legendární inscenaci Divadla Husa na provázku Labyrint světa a ráj srdce a zároveň comeback Petra Oslzlého z politické scény na divadelní ( vystoupil v roli Poutníka ) zhlédlo na tisíc diváků .
Brněnským zdatně sekundoval zlínský soubor pod vedením Josefa Morávka s komeniologickým projektem Pojď sem dítko a uč se moudrým býti a Lux lucet in tenebris , jímž po půlnoci divadelní pocta Komenskému končila .
Pocta nepatetická , k níž patřilo i dunění projíždějících vlaků a štěkot psů . . .
Labyrint divadla , v němž se ukázal obraz Komenského bez naftalínu vědeckých suchoprdů , v jasných barvách a s příchutí dobrodružství života a poznání .
Požáru u Bratislavy pomáhal silný vítr
Bratislava ( mtn , čstk ) -
Rozsáhlý lesní požár , který od soboty postupuje od obce Lozorno k Malackám v těsném sousedství dálnice D 2 nedaleko Bratislavy , se včera ve večerních hodinách údajně podařilo lokalizovat .
Přírodní živel přesto dosud pohltil podle některých informací až dva tisíce hektarů lesního porostu .
Při likvidaci ohně shořelo požárnické auto a několik hasičů utrpělo zranění , předběžné škody jsou zatím odhadovány asi na šest miliónů korun .
Práci zhruba několika stovek hasičů , členů civilní obrany a příslušníků armády - včetně těžké ženijní techniky - komplikoval kromě sucha i silný vítr , díky kterému se oheň šířil velkou rychlostí .
Nové posily přijely včera do Záhorského trojúhelníku z okresů Nové Zámky a Komárno .
Přesto , že je již oheň lokalizován , dálnice D - 2 Brno - Bratislava v rozmezí kilometrů 73 - 100 v obou směrech a silnice druhé třídy II / 503 z Malacek do Perneku zůstávají nadále uzavřeny .
Menší požáry se během včerejšího dne objevily u Liptovského Mikuláše , v oblasti Dúbravy a nedaleko Važecké jeskyně , kde oheň zpustošil dvacet hektarů lesa .
Do oblasti Važce , kde se oheň dostal až k vrcholkům hor , museli být požárníci dopraveni vrtulníky .
Oheň se vyskytl i v lokalitě Tatranského národního parku .
Skálolezec Rečka třetím na světě ČS . PROFESIONÁL DÁVÁ O SOBĚ VĚDĚT
Juraj Rečka , jediný profesionální skálolezec v Československu , dosáhl koncem srpna ojedinělého úspěchu .
Ve Vlx ve Francii slezl cestu Madinot Line obtížnosti 8 c .
Tento stupeň představuje nejvyšší obtížnost při lezení ve skále .
A protože předtím zvládl i nejtěžší výstup světa Agincourt rovněž ve Francii , stal se příslušníkem absolutní špičky , teprve třetím lezcem na světě , který uskutečnil dva výstupy 8 c .
V průběhu pobytu ve Francii se Rečka pokoušel o dosud neslezený projekt Chantier v Buloux , který má obtížnost 9 a , ale zatím neuspěl .
Jasno po dvou třetinách
HOKEJOVÝ SAUNA CUP : ČSFR - USA 6 : 1
Už po dvou třetinách bylo jasno o výhře čs . hokejistů v jejich druhém vystoupení na Sauna Cupu .
V Turku vedli po 40 minutách o čtyři branky .
Oba týmy hrály bez zábran útočně .
Dramatické momenty se střídaly zpočátku před oběma brankami .
V rychlé hře z obou stran byli však svěřenci trenéra Hlinky přesnější .
Platí to především o dobře hrajícím útoku " Finů " Janecký - Kučera - Doležal .
A právě jeho centr se postaral o vedení v 10 . minutě .
Při přesilovce vystřelil obránce Kadlec , Doležal šikovně tečoval kotouč a Kučera dorazil .
Soupeř se při pečlivém bránění našich hráčů nedostával do šancí , a tak skóre rostlo v náš prospěch .
Ve druhé části se dostali Američané do kleští a inkasovali .
Od Janmeckého třetí gól dokonce ve chvílích , kdy hráli v početní převaze .
Výborně hrající Kučera přidal po technické parádě čtvrtou branku a bylo rozhodnuto .
Sestava ČSFR : Orct - Kadlec , Holaň , Šmíd , Adam , Jonák , Varholík - Janecký , Kučera , Doležal - Prorok , Kucharčík , Jánoš - Bruk , Pavol Zúbek , Peter Zúbek - Čaloun , Dopita , Ryšánek .
Branky : 11 . a 40 .
Kučera , 22 .
Čaloun , 30 .
Janecký , 48 .
Kucharčík , 51 .
Kadlec - 58 .
Storm .
Rozhodčí : Hansen ( Norsko ) .
Vyloučení : 10 : 10 .
Využití : 1 : 0 .
Oslabení : 1 : 0 .
Diváků : 450 .
Třetiny : 1 : 0 , 3 : 0 , 2 : 1 .
FBIS nebude ministerstvem strachu
MILAN ČIČ K MOŽNÉMU ROZDĚLENÍ KOMPETENCÍ
Bratislava -
Všechny politické strany a hnutí musí vzít na vědomí , že pokud budu ve funkci ředitele Federální bezpečnostní informační služby ( FBIS ) , nedopustím , aby se z této instituce stalo nové ministerstvo strachu , " uvedl včera Pavol Slovák , který by v tomto týdnu měl být jmenován ředitelem FBIS .
V rozhovoru pro TK SR dále vyjádřil své osobní přesvědčení , že FBIS by se neměla zaměřovat na obyčejné lidi , kteří mají v běžném životě jiné problémy .
" Měla by se zabývat problémy , které republice škodí .
To je terorismus , drogy , mezinárodní zločin a ohrožení bezpečnosti státu zvenku nebo zevnitř , " řekl P . Slovák .
Případné rozdělení Československa se podle něho musí uskutečnit na základě politických dohod .
Tento proces vyvolá pravděpodobně i novelizaci zákona o FBIS , jímž se jako ředitel FBIS bude řídit .
Zatím , jak uvedl , není možné hovořit o rozdělování či převodu kompetencí FBIS na národní republiky .
Na dotaz , zda FBIS soustřeďovala tajné zprávy o Vladimíru Mečiarovi , jak nedávno informoval její bývalý náměstek ředitele Vladimír Palko , odpověděl , že není informován o činnosti svého předchůdce .
" Jako velitel okresního velitelství Policejního sboru v Čadci jsem k takovým informacím neměl přístup , " uvedl .
Pro zrušení FBIS jsou podle včerejších slov místopředsedy vlády ČSFR Milana Čiče ( HZDS ) i ústavní předpoklady .
Jak uvedl na tiskové konferenci během zasedání legislativní rady federální vlády , jde o právo republik zřizovat vlastní ozbrojené bezpečnostní sbory a informační služby .
Podle informací M . Čiče by měl návrh vládního zákona o zániku federace obsahovat několik způsobů zániku ČSFR , vždy by však mělo jít o ústavní řešení .
Podtrhl , že do doby , kdy bude fungovat ČSFR , budou platné i federální zákony .
M . Čič dále poznamenal , že podle vládního návrhu se počítá i nadále s existencí armády ČSFR .
Určité kompetence v oblasti civilní obrany by však měly přejít do republik .
M . Čič zdůraznil , že je mj . podstatná i otázka zrušení ministerstva zahraničního obchodu .
Podle jeho názoru by do kompetence federálního ministerstva zahraničních věcí měly přejít otázky dohod s Evropským společenstvím , Evropským sdružením volného obchodu atd . , kontrola obchodu se zbraněmi .
Do kompetence federálního ministerstva financí by měly podle jeho názoru přejít například celní tarify .
Na republiková ministerstva by pak měla přejít strukturální a proexportní politika , pohraniční politika a výkon celní správy .
stíny
KOUSL POLICISTU .
Z útoku na veřejného činitele policejní vyšetřovatel o víkendu obvinil 36 letého a 24 letého muže z Brna .
V podnapilém stavu způsobili na Hlavním nádraží výtržnost a mladší z nich kousl zasahujícího policistu do lýtka .
televize
RAKOUSKO
FS 1
Ruská armáda odejde z Pobaltí
STANE SE TAK MOŽNÁ UŽ V ROCE 1993
Moskva -
Rusko je připraveno stáhnout všechny své vojenské jednotky z pobaltských států v příštím roce .
Uvedl to zástupce ruského ministerstva zahraničí , který si nepřál být jmenován .
Tuto nabídku má učinit ruský prezident Boris Jelcin při setkání s předsedou litevského parlamentu Landsbergisem , které je plánováno na 8 . září .
V případě , že Vilnius bude s tímto ruským návrhem souhlasit , vytvoří se precedens pro obdobné úmluvy s Lotyšskem a Estonskem , naznačil představitel ruského ministerstva zahraničí .
Následky hurikánu jsou tíživé
KRITICKÁ SITUACE NA FLORIDĚ
Miami -
Situace lidí postižených zničujícím hurikánem Andrew na jihu Floridy je i týden po živelní pohromě kritická .
Podle informací agentury Reuter zde tisíce amerických rodin , jejichž obydlí zničil vichr , stále čekají na stany přislíbené armádou .
Obyvatelé , kteří se vrátili do svých napůl nebo zcela zničených domů , jsou v nočních hodinách sužováni nepříjemným hmyzem z floridských bažin .
Mnoha dětem musela být poskytnuta lékařská pomoc vzhledem k jejich značnému fyzickému vyčerpání , v postižených oblastech se rozšířila průjmová onemocnění způsobená kontaminací zdrojů pitné vody .
Podle předběžných údajů připravil hurikán Andrew o střechu nad hlavou asi 250000 lidí , z nichž část nalezla útočiště u přátel či v hotelech v severní části poloostrova .
Prezident George Bush vyslal do oblasti armádní jednotky , aby pomáhaly s odstraňováním následků pohromy a zajišťovaly nezbytnou materiální pomoc .
Počet vojáků by měl dosáhnout 20000 .
Na Floridě živel usmrtil nejméně 15 lidí a napáchal materiální škody ve výši 15 až 20 miliard dolarů .
Hurikán , který způsobil jednu z nejhorších katastrof v historii USA , zničil na poloostrově 63000 obydlí .
Martin Bormann byl agentem sovětské rozvědky ?
RUSKO :
Martin Bormann byl agentem sovětské rozvědky ?
Moskva -
Jeden z nejmocnějších mužů nacistického Německa Martin Bormann byl od dvacátých let agentem sovětské rozvědky .
Tvrdí to autor několika publikací o druhé světové válce Boris Tartakovskij .
Vysoký představitel někdejší sovětské tajné služby však v rozhovoru pro ruskou televizi tuto možnost vyloučil .
Boris Tartakovskij v rozhovoru pro publicistický pořad ruské televize Itogi řekl , že o Bormannově spolupráci se sovětskou rozvědkou mu pověděl před svou smrtí sovětský maršál , vojevůdce druhé světové války Andrej Jerjomenko .
Podrobnosti o případu se údajně dověděl od " generála vojenské rozvědky Arkuši " .
Oheň hasil déšť Vítkov ( tnt ) -
Až déšť uhasil včera dopoledne rozsáhlý lesní požár , který v sobotu zachvátil asi 25 hektarů lesa nedaleko Vítkova na Opavsku .
" Ještě v pondělí šlehaly v lese patnácti - až dvacetimetrové plameny , " řekl včera Jaroslav Neuwirt , náčelník okresního hasičského sboru v Opavě .
" Od soboty bylo v akci 23 jednotek z celého opavského okresu .
Teplota na požářišti však byla tak vysoká , že nebylo v našich silách oheň uhasit .
Kdyby nezačalo pršet , byla by situace vážná i dnes . "
Včera odpoledne už zůstaly na spáleništi jen preventivní protipožární hlídky
zeptali jsme se PhDr . MILANA SMUTNÉHO , z tiskového střediska automobilové akciové společnosti ŠKODA : Tento měsíc by měla firma Tussako začít prodávat ukrajinský automobil značky Tavrija za 105000 korun .
Myslíte si , že tavrija může konkurovat vašim výrobkům ?
" My vítáme uvedení tohoto vozu na československý trh , znamená totiž zpestření nabídky .
Škoda nabízí automobily odlišné kategorie a také zabezpečení servisu je jiné , když na trh umístíte ročně 80000 nebo 2000 aut . "
ZAKÓDOVANÉ ROZDÍLY
Hlas , který předevčírem zazněl na středním Slovensku z nejvyšších kruhů odborového svazu KOVO , mají zaslechnout především bratislavské vládní uši .
Představitelé odborů chtějí vyzvat Mečiarovu vládu , aby konečně přijala koncepci skutečného oživení ekonomiky a jala se ji realizovat .
Pokud by tak neučinila , dočká se podle nich vážných hospodářských otřesů .
Zostřování sociálního klimatu na Slovensku není žádným překvapením .
Od předvolebních proklamací o živé vodě pro slovenskou ekonomiku , zavánějících jistou dávkou nesplnitelnosti , se národohospodáři Mečiarova uskupení dopracovali po svých návštěvách v Mezinárodním měnovém fondu či Světové bance až k formulacím o používání " restriktivně - rozvojové politiky " .
Právem se tedy nyní slovenští odboráři cítí jejich postupem zaskočeni .
A proč se obracejí rovnou ke své vládě ?
Nečekají totiž jen splnění nedávno daných slibů , ale současně se v nich probudil v krvi zakódovaný princip svěřit se vládě vždy , když se objeví potíže , a pak čekat , jak si s nimi kabinet poradí .
Zatím se mluví o rozdělení dosud federálního svazu odborů KOVO jen potichu .
Není však vyloučeno , že onen slovenský sklon ke státnímu paternalismu donutí českou část odborového svazu své partnery opustit .
Dva roky poté
AUTOR , HEREC A REŽISÉR MILAN ŠTEINDLER O FILMU DÍKY ZA KAŽDÉ NOVÉ RÁNO
Dobrý den .
Jak se cítí jeden z protagonistů Divadla Sklep , filmů Pražská pětka a Kopytem sem , kopytem tam , režisér a představitel titulní role snímku Vrať se do hrobu , účastník listopadové filmařské iniciativy , nejnověji pak slavný Mozart v neslavném titulu Věry Chytilové Mí Pražané mi rozumějí , prostě - jak se cítíte více než dva roky poté ?
" Výtečně , vídám řadu veselých tváří za výlohou McDonalda , vozím se tramvají s reklamním velbloudem , a tak se na každém kroku ujišťuji , že procházíme dobou radikálních přeměn .
Když nepřivezou rohlíky , zapálím si místo snídaně tu tramvajovou camelku . "
Dva roky také , pokud vím , chystáte podle scénáře Haliny Pavlowské film s názvem Díky za každé nové ráno .
" Ano , každé nové ráno se ptám , kdy už to natočíme .
Když projekt podlehl barrandovským revolučním změnám , jednali jsme se dvěma eventuálními producenty , ale trochu to usnulo .
Ne , beru zpět : jde o velmi lehký spánek , spíše dřímotu .
Nedávno jsme však obdrželi státní dotaci alias " grant " tři milióny korun . . . "
Což nestačí .
Případní mecenáši se ovšem zeptají : o čem to bude ?
" Vymysleli jsme si reklamní slogan : " Komedie o tom , že se umíme smát i na vlastním pohřbu " - a já bych dodal : ale i brečet .
Film Vrať se do hrobu byl o muži , který se chce stát mladším , svobodnějším .
Dostane se do domova důchodců .
Hrdinka příběhu Díky za každé nové ráno se chce osvobodit z vlivu despotického otce a rodiny - a celé příbuzenstvo ( ukrajinští emigranti ) se snaží dostat dál a dál na západ .
Nutně nakonec hrdinka přebírá v rodině otcovu velitelskou roli a odjíždí na východ .
Historie je kulisou v pozadí ;
pro mě je hlavní , abych nestavěl nějaký pomník našim nedávným dějinám .
" Nicméně - nehodláte alespoň v budoucnu , jako filmař a příslušník své generace , takzvaně " zúčtovat s listopadem " ?
" Zatím nehodlám .
Některým kolegům přišlo , že už je načase , podle výsledků mám dojem , že bylo ještě příliš brzy .
Ale abych byl upřímný : na objednávku jsme jednomu americkému producentovi zaslali povídku s tématem " listopad ' 89 " , komedii .
Od té doby jsme neslyšeli ani o povídce , ani o producentovi , možná , až to v USA uzraje a někdo usoudí , že už je zase načase , natočí podle toho trhák .
" Předběžný rozpočet vašeho projektu zní na patnáct miliónů , tři poskytlo ministerstvo kultury , od velkorysých kapitalistů , bohatých dědiců a vlivných podnikatelů potřebujete všeho všudy nějakých dvanáct miliónů .
Co jim můžete slíbit ?
Slávu , zisk , legraci ?
" Slíbit , to já jim mohu všechno . . .
Pot , krev , mozoly , úlevy na daních , nevšední reklamu a nakonec fantastický banket při příležitosti premiéry ( když ho zaplatí ) za přítomnosti opravdové Ivany Chýlkové , Bolka Polívky , jistého herce mezinárodního věhlasu . . .
" Slibujete reklamu . . .
Zkoušel jste si po vzoru kolegů přivydělat natáčením propagačních klipů ?
" Ovšem : reklama byla moje první práce v období liberalizace cen .
Točil jsem ji velmi rád .
Člověk se při tom naučí vyjadřovat filmovou zkratkou .
Jediná nevýhoda , jak mi tehdy připadalo , byla , že jsem nedostal zaplaceno .
Zákazník totiž zpronevěřil 4.5 miliónu a zavřeli ho .
O rok později mi ale dluh zaslal producent .
Překvapilo mě to .
Asi máme kapitalismus s " lidskou tváří " .
Natočil jsem i jiné reklamy a režíroval jsem velmi zábavný večírek pro firmu OPEL , za což jsem dostal předem dohodnutý honorář , reklamní publikaci a baterku .
Uznáte , že na projekt Díky za každé nové ráno to není mnoho , a proto vás vyzývám : Kapitalisté všech zemí - ve jménu našeho filmu - spojte se ! "
MIRKA SPÁČILOVÁ
FOTO : ARCHÍV
Zdemolované tmavomodré BMW , v němž se při havárii včera dopoledne těžce zranil Alexander Dubček , bylo z místa nehody převezeno na dálniční oddělení policie v Bernarticích .
Vůz je pod dohledem policie a soudního znalce .
Co asi vyčetl náš trenérský pár Milan Máčala ( vlevo ) - Milan Lešický z poslední strahovské přípravy Belgičanů ?
Peloton míří do Varšavy
Paříž ( od našeho spolupracovníka ) -
V poněkud pouťové atmosféře nabité světly a hlukem , obvyklé při motoristických podnicích tohoto druhu , odstartovala v úterý večer z francouzské metropole karavana dálkové Rallye Paříž - Moskva - Peking .
Francouz Stephane Peterhansel na továrním stroji Yamaha XTZ 850 se jako první rozloučil s davem nadšených fanoušků - i s nedalekou Eiffelovou věží shlížející přes Seinu na hemžení pod Trocaderem - a krátce před osmou hodinou vyrazil na trasu 1616 km dlouhé první etapy vedoucí přes Brusel a Berlín do Varšavy .
Za Peterhanselem následovalo čtrnáct dalších motocyklistů , po nich pak více než stovka soutěžních aut a kamiónů , mezi nimi obě kopřivnické Tatry 815 , " čtyřkolka " posádky Loprais - Stachura - Kalina a " šestikolka " trojice Kahánek - Měřínský - Sklenovský .
Mezi dvěma desítkami doprovodných náklaďáků , které se vyznačují startovními čísly od 400 výše ( soutěžní kamióny mají čísla začínající od 300 ) , jsme viděli tři další Tatry 815 6 x 6 , z nichž si zvláštní pozornost zaslouží pořádně zatížený vůz , který řídí Francouz Daniel Porcher .
Ještě před startem složil René Metge poklonu všem , kdo v bývalém SSSR - a nyní v Rusku a pěti dalších republikách SNS - přispěli k přípravě a zajišťují chod nevídaného motoristického podniku , stejně jako čínským spoluorganizátorům , kteří po dlouhých jednáních nakonec získali souhlas úřadů k tomu , aby soutěžící mohli nejen bivakovat v Badalingu v blízkosti proslulé - a chráněné - Velké čínské zdi , ale i přijet 27 . září slavnostně do Pekingu od severu , tedy přes tradiční zakázanou zónu .
Peking je však ještě hrozně daleko - nejprve soutěžní karavanu přivítá Varšava , kde je ve čtvrtek na programu druhý prolog , o den později ( a o dalších 1300 km dál ) bude etapovým městem Moskva .
Straka se soudí NOVINKY Z EVROPSKÉHO FOTBALU
František Straka , který z Rostocku přestoupil do Wuppertalu , se dnes bude se svým bývalým zaměstnavatelem soudit o 12000 marek , které mu údajně Hansa Rostock dluží .
Vedení klubu tvrdí , že Straka v závěru svého pobytu neplatil nájemné a zůstal pozadu se splátkami za auto , což údajně činí přesně sumu , kterou požaduje .
Roman Sedláček podepsal dvouletou smlouvu s německým druholigovým celkem FC Ramscheid .
Útočník , který do konce minulé sezóny působil v Hanse Rostock , má přispět k posílení útočné hry .
Novou posilou anglického ligového Crystal Palace se stal 21 letý útočník Millwallu Chris Armstrong .
Londýnský klub zaplatil za novou akvizici rovný jeden milión liber .
Autobus klubu ze Zvishavane v Zimbabwe , který vezl jedenadvacet hráčů a jejich příznivce z utkání , měl z dosud nezjištěných příčin kolizi s nákladním vozem .
Následky byly tragické : devět lidí zahynulo a dalších devatenáct utrpělo zranění .
Obrovský zájem příznivců je o odvetu finále ME ve Švédsku Dánsko - Německo , které se uskuteční 9 . září v Kodani .
Dánský fotbalový svaz obdržel žádosti o 100000 vstupenek , přitom stadión " Idrottspark " jich pojme pouze 40000 .
My , národ slovenský . . .
KONTROVERZNÍ ROZPRAVA V SNR
Bratislava -
Rozprava k návrhu ústavy SR v SNR včera skončila .
Poslanci schválili návrh ústavněprávního výboru , podle něhož bude v textu preambule ústavy spojení " My , národ slovenský . . . " místo původního znění " My , občané Slovenské republiky . . . " .
Odsouhlasili rovněž text formulace o tom , že slovenský jazyk je státním jazykem SR .
Ve vládním návrhu byla formulace , že slovenština je úředním jazykem .
Poté plénum zamítlo návrh , podle něhož by výsledky referenda mohly být změněny jen novým referendem .
V textu ústavy zůstalo ustanovení , že výsledky referenda je možné za určitých podmínek změnit zákonem SNR .
V době uzávěrky tohoto vydání hlasování o ústavě pokračovalo .
V předchozí rozpravě řekl František Mikloško ( KDH ) , že patří přechodná a závěrečná ustanovení vládního návrhu ústavy SR k nejkonfrontačnějším částem návrhu .
" Udělat návrh čisté ústavy plně kompatibilní s Ústavou ČSFR je prakticky nemožné , " řekl a dodal , že " éra hejslováctví končí 1 . ledna 1993 " .
Poslankyně Edita Bauerová ( Soužití ) poznamenala , že autonomie jako taková nemůže vyvolávat dezintegraci státu , což dokumentovala na příkladech některých evropských zemí .
" Nedohodneme se , pokud nebudeme hovořit jedním jazykem , " komentoval její vystoupení Anton Hrnko ( SNS ) .
Uznání práva národnostních menšin na samosprávu a jeho zakotvení v ústavě požadoval ve svém vystoupení i poslanec János Fóthy ( MKDH ) .
Řekl , že " když se chceme integrovat do Evropy , je třeba se přizpůsobit evropským státům " .
Jeho projev odmítl větší počet poslanců z klubů HZDS a SNS .
Nejasná smrt v baru TRAGICKÁ RVAČKA VZNIKLA Z NEDOROZUMĚNÍ NĚMCŮ
Plzeň ( hč ) -
Smrt 29 letého Mnichovana v sobotní rvačce v plzeňském baru Elektra se dále vyšetřuje .
" Zatím vyšetřovatelé vyslechli 51 lidí a s dalšími 80 svědky ještě hovořit potřebují , " informoval nás včera major Jiří Soukup z Policie ČR - Správy západočeského regionu v Plzni .
" Mnohé nasvědčuje , že rvačce předcházela potyčka dvou Němců , do které se vzápětí zapojili další návštěvníci baru . "
Naše zdroje upřesňují , že bitka se strhla u vysokých barových stolů poté , co si Mnichovan zul botu a začal s ní mlátit o stůl .
Další hosté ho údajně napomínali , svou roli snad ve rvačce měli sehrát i Jugoslávci .
K tomu major Jiří Soukup : " Situace byla z pohledu svědků velmi nepřehledná .
Soudní pitva potvrdila , že Němec zemřel po ráně tupým předmětem do obočí a následném krvácení do mozku .
V okamžiku útoku cizinec nebyl pod vlivem alkoholu .
Kdo zasadil osudnou ránu , to se dosud neví . "
Druhý , 27 letý muž z Mnichova , byl zraněn jen lehce a z plzeňské fakultní nemocnice byl na vlastní žádost propuštěn .
stíny OKRADENÝ HOST .
O valuty a cennosti v hodnotě 66500 korun přišel v pondělí odpoledne italský host hotelu International v Brně .
Zloděj se do jeho pokoje dostal bez použití násilí .
ODNESL DEMIŽÓN .
Tři vinné sklepy navštívil zloděj v Mutěnicích na Hodonínsku .
Majitelé postrádají víno , konzervy , magnetofon a další předměty v hodnotě kolem čtyř tisíc korun .
PILA V PLAMENECH .
Závada reostatu pomocného motoru rámové pily způsobila požár soukromé pily v Březové na Zlínsku .
Za opravu majitel zaplatí 300000 korun .
Pilotem kluzáku za čtyři týdny
Muž v bílé kombinéze uprostřed obrovské louky upírá téměř v transu oči k přibližujícímu se letadlu .
S opatrným kolíbáním křídel se na světle vyznačenou dráhu chystá dosednout bílý kluzák .
V poslední fázi sestupu , ještě když přídí míří příkře k zemi , mírně ztrácí správný směr .
Muž v kombinéze podvědomě sáhne po vysílačce na krku .
Než ale vyšle varování , brnkne podvozek o první drn .
Levé křídlo prudce mávne k zemi .
Pilot bojuje s řízením .
Ostrým vyšlápnutím směrového kormidla se mu záhy daří srovnat letoun po směru dráhy .
Klapky jdou naplno ven .
Větroň brzdí a mírumilovně dojíždí .
K odklápějící se kabině rychlým krokem vyráží muž v kombinéze .
Spouští už na deset kroků : " Před přistáním musím sakra opatrně s těma pedálama .
A klapky !
Ty musí ven okamžitě .
Dáme si to ještě jednou spolu .
" V kokpitu větroně si utírá studený pot žák letecké školy F Air .
Stále ještě doufá , že pilotní licenci bude za dva týdny držet v ruce .
Za pár minut jde znovu do vzduchu .
Dnes už po sedmé .
Tentokrát pro opravu s instruktorem za zády .
" Základní výcvik stojí 12900 korun .
Navíc se ale platí provoz vlečného letounu , ten vyjde tak do šesti tisíc , " informuje ředitel společnosti Pavel Rákosník .
Na začátku bleskové letecké školy je ovšem týdenní teoretická výuka .
V aeroklubech jsou taková školení rozložena do půl roku i roku po dvouhodinách jednou týdně .
K tomu je třeba navíc odpracovat předepsaný počet brigádnických hodin .
Žáci ve třídě sedí dva , někdy čtyři .
Po osm i víc hodin denně se bloky plní poznámkami .
Aerodynamika , přístroje , konstrukce letadel , předpisy , radiokomunikace .
" A naučíte se i tohle . . . " ozve se ze zadního sedadla v kabině šest set metrů nad zemí .
Náhle mávne pravé křídlo k nebi a tváří se řítíme k zemi .
Rychloměr se protáčí .
Větroň se točí ve vývrtce a hučí jako proudová stíhačka .
Při vybírání rychlost opět padá , odstředivá síla zato surově táhne za tváře .
První let žáka po týdnu v učebně je po všech stránkách seznamovací a hned následují první úkoly .
" Firmu založilo pět společníků v roce 1990 .
Díky novele leteckého zákona jsme totiž konečně mohli nakoupit letadla .
Dva Blaníky L - 23 po třech stech tisících jsme pořídili těsně před tím , než je zdražili na osm set padesát tisíc .
Jeden z nás kvůli tomu prodal zahradu , " popisuje úplný začátek Pavel Rákosník .
Oba letouny nesou na svých bocích reklamy .
Společnost F Air má v popisu činnosti vedle výuky pilotů také servis , leteckou dopravu , pronájem aeroplánů , aerovýlety .
Snažení společníků se zatím téměř výhradně upírá na bezchybný chod letecké expresní školy .
Zatím ji úspěšně absolvovalo dvacet lidí .
" Vlastně si tak budujeme klientelu .
Předpokládáme , že naši žáci u nás budou létat i nadále .
My jim budeme pronajímat letadla , " poodhaluje skutečné záměry F Air ředitel .
Při pěkném počasí je nebe nad letištěm plné křídel .
Malá náhorní výšina nad Bystřicí u Benešova hostí hned čtyři letecké provozovatele : F Air , Aeroklub , Bemoair a Air Special .
Letišti sice vévodí prosklená řídicí věž , ale řídící dispečer tu není .
Jen informátor sledující provoz .
Když jsou v jednu chvíli na okruhu před přistáním hned tři větroně , domlouvají se sami piloti mezi sebou , kam to kdo " posadí " .
Za minutu jsou skutečně všechny tři stroje bezpečně na dráze .
Motor Čmeláka dostává plný plyn , vrtule zadrnčí a na čtyřicetimetrovém lanu se za motorákem rozbíhá ke startu i kluzák .
Společně stoupají .
Na dráze zbylá skupinka žáků čítá soukromého podnikatele v oboru odtučňovacích kúr , advokáta , středoškoláka a automechanika .
Před několika týdny tu stejně postával i populární hudební skladatel . . .
Před hangárem zastavuje mercedes s německou značkou .
Vystupuje tříčlenná rodinka .
Nejistě se rozhlíží .
Hlava rodiny nakonec oslovuje mechanika .
Ve větě figuruje slovo " ausflug " .
Výuka žáků první soukromé letecké školy se na půl hodiny přerušuje .
Němce je třeba neprodleně vyvézt na vyhlídkový let nad zámek Konopiště .
Pro Němce zážitek , pro Fair okamžitý zisk .
" Zatím si vyděláme sotva na zaplacení nákladů .
Máme ale provozovací právo i na střední dopravní letadla .
V budoucnosti chceme stavět hangár s dílnou a mikrohotelem , později možná i betonovou startovací dráhu , a pak by nebyl problém provozovat například nákladní dopravu letadly L - 410 , " říká právník F Air Jan Camrda .
Za dva týdny intenzívního létání startují už všichni žáci v kluzácích sami .
Každý má před sebou přesně předepsané letové úkoly , po kterých následuje padesátikilometrový přelet na jiné letiště .
Potom je žák připraven na pilotní zkoušky .
" I když samozřejmě vše záleží na počasí , průměrný klient to za osmadvacet dnů stihne .
Běžně ale u nás žák odlétá jen základní osnovu a na samostatné lety dojíždí , jak mu to vyhovuje .
Ačkoliv je měsíc nejkratší představitelná doba výcviku , i tak je to pro většinu našich klientů příliš dlouhá doba , " říká v podvečer ředitel Pavel Rákosník .
Třem ze čtyřčlenné třídy vypršela dovolená a domlouvají si " individuální program dalšího studia " .
Letový den ale ještě nekončí .
Čmelák , který dosud zastával roli výtahu pro větroně , startuje znovu .
Na konci lana teď místo bílého větroně vlaje dvacetimetrový transparent .
Společnost F Air se za úplatu zavázala propagovat nad Slapskou přehradou pochutiny Spak .
JAN RÝDL
FOTO : AUTOR
Také Španěly čeká nervozita s maastrichtskou dohodou
POD PYRENEJEMI ROZHODNE PARLAMENT
Projekt sjednocené Evropy , té západní a vyspělejší , jak vzešel z nizozemského Maastrichtu , neprochází nyní zrovna nejlepším stadiem .
A nadcházející podzim bude pro Maastricht ještě kritičtější .
Po dánském " ne " v referendu zatím jen Irové řekli své " ano " , teď toto rozhodnutí v plebiscitu zase do třetice očekává Francouze .
Zatímco ve Francii je před referendem cítit značné napětí , v těch zemích , kde schválení Maastrichtu bylo nebo bude vloženo na bedra parlamentu , je situace zdánlivě jednoznačnější .
Je to i případ Španělska , kde myšlenku všelidového hlasování odmítla většina politických stran , zřejmě i v obavě , že " vox populi " , hlas lidu , je daleko nejistější než hlas profesionálních politiků a zákonodárců .
Pro Španěly i jejich sousedy Portugalce je dohoda z Maastrichtu součástí kýženého snu , jak se znovu dostat ze zapomnění Iberského poloostrova do evropské první ligy .
Aby Španělé konečně ztratili punc chudého příbuzného , bude s největší pravděpodobností přístup jejich poslanců k Maastrichtu pozitivní .
Prokázali to už v červenci při projednávání změny ústavy z roku 1978 , kdy reformovali její článek 13 .
Tím umožnili do budoucna , aby se občané zemí Evropského společenství žijící ve Španělsku mohli účastnit obecních voleb .
Tato formální změna ústavy naznačila , že poslanci už mají o Maastrichtu svou představu , lépe řečeno , že dohoda bude parlamentem ratifikována .
Na pořad jednání by měla přijít v nejbližších týdnech , v tom však spočívá zpochybnění možných odhadů .
Jestliže dojde k projednání před francouzským referendem , tj . před 20 . zářím , pak je naděje na průchodnost větší , protože nervozita severního souseda se pomalu přenáší i na jih .
Nemluvě o tom , jaký dopad by mělo případné francouzské " ne " na celé Evropské společenství , čímž by se zcela zřejmě " evropská idea " zhroutila jako domek z karet .
Francouzský signál je pro Madrid velmi důležitý , a zvláště nyní , kdy také Španělsko čelí všeobecné ekonomické recesi ( letos je mj . odhadován jeho průměrný růst na 2 % proti 2.4 % v roce minulém ) .
Pařížské " ne " by na maastrichtské lodi vyvolalo ještě větší zmatek a vyústilo by v jednání podle hesla " zachraň se , kdo můžeš " .
Včetně španělské posádky .
Sarajevo v granátové palbě
PRŮMYSLOVOU ČTVRŤ MĚSTA DEVASTUJE POŽÁR
Sarajevo -
Bosenským hlavním městem se po nočním útoku srbských sil na předměstí Hrasno i včera ozývala střelba z minometů , děl a těžkých kulometů .
Místní novináři psali o těžké střelbě na předměstí Dobrinja a Alipašino Polje ze srbských pozic v Lukavici , zatímco bosenské síly ostřelovaly srbské pozice z hory Igman .
Jen v Dobrinji bylo přes 20 raněných a jeden mrtvý .
Dělostřelecký granát , který včera dopoledne dopadl na sklad pneumatik v sarajevské čtvrti Alipašin Most , způsobil rozsáhlý požár .
V těsném sousedství je nádraží a hlavní televizní věž .
Požárníci nemohli zasáhnout kvůli dělostřelecké palbě z kopců kolem města .
Oheň devastuje průmyslovou oblast , která byla pravidelným terčem srbského dělostřelectva .
Další granát zasáhl kasárna maršála Tita , kde jsou jednotky bosenské armády a ukrajinští příslušníci UNPROFOR .
Boje pokračovaly i kolem města Goražde .
Kvůli nim musel být odložen i odjezd konvoje OSN s humanitární pomocí , který měl vyjet už v pondělí ráno .
Ani muslimská , ani srbská strana mu však nemohou zaručit bezpečnost .
Zdroje ministerstva obrany uvádějí , že bosenské síly se přiblížily k Hadžiči a Ilidži , jihozápadně od Sarajeva .
Z Ilidže , kde se v pondělí v noci odehrávaly těžké boje , jsou hlášeny ostré srážky .
Předák bosenských Srbů Karadžič v rozhovoru pro BBC potvrdil , že jeho síly odevzdají OSN během " příštích tří nebo čtyř dnů " těžké zbraně .
Karadžič minulý týden na londýnské konferenci o Jugoslávii uvedl , že tyto těžké zbraně budou " do čtyř dnů " registrovány OSN a potom soustředěny kolem čtyř velkých měst a umístěny pod mezinárodní kontrolu .
Do Záhřebu odjel náměstek generálního tajemníka OSN pro mírové operace Marrack Goulding , který je pověřen právě lokalizací zbraní .
Kromě toho má navštívit Sarajevo a Bělehrad a potom informovat o výsledcích své mise řídící výbor , který se sejde poprvé ve čtvrtek v Ženevě .
Kalifornský stát v roli dlužníka
GUVERNÉR TRUCUJE A NEPODEPSAL
Washington -
Kalifornii , nejlidnatějšímu státu Unie , hrozí finanční kolaps .
Rozpočtová krize zde trvá již více než dva měsíce .
Republikánský guvernér státu Pete Wilson odmítá podepsat nový rozpočet ve výši 57.6 miliardy dolarů a od 1 . července stát Kalifornie vyplácí svých 274000 zaměstnanců státními dluhopisy .
Údajně bylo už vydáno za 3.3 miliardy dolarů těchto směnek .
Kalifornská legislativa je kontrolována demokraty , guvernér je republikán .
Popularita poslanců i guvernérova je podle tisku v USA na nejnižším bodě v celé historii státu .
Lidé demonstrují a požadují , aby guvernér podepsal rozpočet a urychleně byly vyplaceny dlužné peníze .
Nejvíce postiženými jsou v Kalifornii nejchudší a nemocní obyvatelé státu .
Řada z nich totiž nedostává nemocenské pojištění buďto vůbec , nebo až s velkým zpožděním .
Státní dluhopisy místo peněz dostali například i hasiči bojující proti lesním požárům v Kalifornii .
Restaurace a obchody však tyto směnky většinou odmítají přijímat .
Obavy z bankrotu
Praha ( tma ) -
Předsedové hospodářských výborů obou sněmoven Federálního shromáždění jsou zmocněni , aby předsedovi parlamentu předložili návrh nové úpravy zákona o bankrotu a vyrovnání .
Vyplývá to z komuniké včerejší , třetí společné schůze výborů .
Předseda FS byl dále požádán , aby bylo upuštěno od projednávání zásad připravované změny ve výborech .
To by mělo urychlit celou proceduru tak , že období mezi přijetím novely zákona o bankrotu a dobou , kdy začne působit v plném znění ( 1 . října ) , bude co nejkratší .
Výbory požádaly vládu , aby jim předložila analýzu možných dopadů plné platnosti zákona a případně také návrh jeho komplexní novely .
Baťa v Polsku
Jeden z největších světových výrobců obuvi , firma Baťa , zřídí v Polsku síť svých prodejen .
Jde o první významnou západní firmu , která v Polsku , kde je vnitřní obchod převážně v rukou malých soukromých firem , bude mít své prodejny .
Prodejen by v několika příštích letech mělo vzniknout třicet ( v Československu letos firma otevřela 40 prodejen ) a prodávat se v nich bude i polské zboží .
Baťa bude v Polsku působit prostřednictvím společného podniku , do kterého vstupuje italská pobočka Compar Bata a polská společnost Intercam .
Firma Baťa kdysi v Polsku mívala 300 prodejen a dvě továrny .
Podle slov pana Tomáše Bati však nebude usilovat o restituci a v nejbližší době ani o nákup továren .
Rachot pod Stalinem
K druhému výročí své existence uspořádalo Radio 1 v prostorách pod bývalým Stalinovým pomníkem v Praze , odkud prvně vysílalo ještě jako Radio Stalin , čtyřdenní festival rockových kapel .
Dnešní večer bude patřit kytarovému noise skupin Paloma Smash , Sebastians a Ecstasy Of St .
Theresa .
Zítra vystoupí punkrockový Visací zámek , S . P . S . a Sľobodná Európa .
V pátek se mohou posluchači těšit na Plexis , Prouzu a Tři sestry , závěrečný koncert pak bude patřit Dunaji a Psím vojákům .
Srdce pro Pražany
Praha ( nak ) -
Nadace nazvaná Pražské srdce , jejímž cílem je podpora a rozšíření léčebné a preventivní kardiologické péče , byla včera založena v nemocnici na Homolce , Roentgenova ul . 2 .
Její zřizovatelé - pražské společnosti Corfin , Creative Communications , Hanyko a Olympus Czechoslovakia Trading - se touto formou snaží o poskytování kvalitnějších nemocničních i ambulantních služeb při léčbě srdečních chorob Pražanů .
Nadace byla zřízena bez majetku , přičemž finanční zázemí by postupně mělo být získáno z darů a různých dobročinných akcí .
Peníze budou podle informací primáře MUDr . Petra Niederleho , který stojí v čele správního orgánu , použity na doplnění vybavení nemocnice na Homolce a dalších pražských ordinací .
Rozhodčí chtějí důvěru
Štvanice na rozhodčí , tak začíná vyjádření dvou rozhodčích první fotbalové ligy , Milana Brabce a Jiřího Ulricha , které obdržela redakce MF DNES .
Říkají v něm mimo jiné , že jen těžko mohou vyrůst v našich podmínkách mezi rozhodčími opravdové osobnosti .
Když totiž v našem fotbale něco skřípe , najde se viník - rozhodčí .
A takové období podle autorů opět nastalo .
Útoky na rozhodčí se v poslední době množí prostřednictvím tisku .
Oba sudí sice oceňují , že do vedení fotbalových oddílů se dostali jistě schopní obchodníci - podnikatelé .
Nicméně pokud se tito lidé mají vyjadřovat k aktérům utkání , neměla by jejich fotbalová odbornost pokulhávat .
Rozhodčí Brabec a Ulrich ovšem přiznávají , že za mnohé si muži s píšťalkou mohou sami .
Mluví o chybách , které se stát neměly , kterým šlo předejít .
V závěru vyjadřují názor , že rozhodčí mohou plnit svoji úlohu v našem fotbalu optimálně jedině tehdy , když budou posuzováni odborně , objektivně a s důvěrou .
Brankář Sparty Čapek přispěl výborným výkonem k výhře Pražanů v Košicích
Opoziční ústava
Praha -
Návrh zásad české ústavy vypracovaný společně ČSSD , LSU a HSDSMS by měl být předložen " ústavní " komisi ČNR .
Uvedl to včera předseda poslaneckého klubu ČSSD v ČNR Václav Grulich .
Podle něj budou tyto tři strany svůj návrh průběžně konzultovat i s koalicí .
Co s Temelínem
komentář
Co s Temelínem
Hned několikerý tlak na dokončení rozestavěné jaderné elektrárny v Temelíně jsme mohli zaznamenat v uplynulých dnech .
České energetické závody ( ČEZ ) minulý týden oznámily , že mezinárodní tým odborníků po roční práci usoudil , že Temelín může být dokončen v souladu se západními standardy .
Vzápětí ČEZ informovaly , že jako dodavatel automatizovaného systému řízení pro Temelín byla vybrána renomovaná americká firma Westinghouse .
Je to vlastně poněkud paradoxní - rozhodnout o dalším osudu Temelína by měla teprve česká vláda , která by na sebe ostatně musela vzít i záruky za úvěry potřebné na jeho dokončení .
Vláda dosud nerozhodla , ale stavba jaderné elektrárny , včetně výběru dodavatelů , pokračuje .
Oficiální rozhodnutí předběhl také český ministr průmyslu a obchodu Vladimír Dlouhý , který v souvislosti s problémy plzeňské Škodovky prohlásil , že vláda výstavbu jaderného gigantu nezpochybňuje .
Pithartův kabinet rozhodnutí o Temelínu odložil , pravděpodobně i pod vlivem tehdejšího ekologického ministra Dejmala , který varoval , že naše země není schopna vyrovnat se s případnou jadernou katastrofou , byť třeba málo pravděpodobnou .
( Zkázonosný omyl však není nikdy vyloučen : například před rokem byla přímo v reaktorové šachtě Temelína chybou počítače použita betonová směs bez cementu . . . )
Klausova vláda bude budoucnost Temelína hodnotit především prizmatem potřeby megawatthodin elektřiny .
I tak však před ní stojí otázka - nebude přece jen levnější sázet na moderní tepelné elektrárny ?
Temelín je pro své tvůrce zlatým dolem .
Jakékoli investované sumy totiž ČEZ při svém monopolním postavení jednoduše započítají do cen elektřiny , které zaplatí spotřebitel .
Jen vláda tedy může uvážit , jakou cenou za elektřinu své obyvatele zatíží .
A současně musí ministři posoudit ještě jeden ekonomický zádrhel .
Vyspělý svět dnes jaderné elektrárny nestaví a čeká na dobu , kdy bude vyvinut zcela nový , výrazně bezpečnější typ reaktoru ( mělo by to být začátkem příštího století ) .
Hrozí tedy , že Temelín , dnes relativně moderní , se už za pár let nemusí vejít do nově zpřísněných zahraničních parametrů pro jaderné elektrárny .
Vždyť například sovětské reaktory černobylského typu si ještě neodsloužily svá předpokládaná léta , a Západ už tvrdě naléhá na jejich odstavení .
A totéž platí pro první generaci reaktorů VVER ( dva z nich jsou i v Jaslovských Bohunicích ) - ještě nevyrobily plánované množství energie , a už západní experti doporučují jejich odstavení z bezpečnostních důvodů .
Co když totéž potká Temelín ?
Politikové všude ve světě obvykle hledí nejdál do příští volební kampaně .
V případě Temelína by však česká vláda měla důkladně zvažovat i budoucnost o něco delší .
jak bude ?
POČASÍ :
V ČR bude polojasno , ráno ojediněle mlhy .
Ranní teploty 13 až 9 , nejvyšší denní 22 až 24 stupňů Celsia .
( Na Slovensku jasno až polojasno .
Ranní teploty 8 až 4 , denní 21 až 25 stupňů Celsia . )
Ve čtvrtek Slunce vychází v 06 : 49 a zapadá v 18 : 53 .
Měsíc vychází ve čtvrtek v 04 : 05 a zapadá v 17 : 33 .
REKORDY DNE :
Nejvyšší teplotu 28.1 stupně Celsia naměřili v roce 1987 , nejnižší 2.3 v roce 1876 .
Dlouhodobý teplotní normál je 13.8 stupňů Celsia .
SLUNEČNÍ AKTIVITA :
Erupční aktivita je slabá , geomag . pole porušené .
TURISTICKÉ OBLASTI : Londýn -
Soudy hrají divnou hru
TÉMĚŘ DVA ROKY PO SMRTI DANIELY NEZAČALO HLAVNÍ LÍČENÍ
V MF DNES jsme 24 . 6 . uveřejnili článek Marné čekání na soud .
Psali jsme v něm o okolnostech úmrtí šestileté Danielky Ptáčkové , která zemřela poté , co byla léčena na ortopedické klinice fakultní nemocnice v Olomouci .
Z většiny znaleckých zpráv vyplývalo , že způsob léčby Danielky nebyl vhodný a slušný nebyl ani způsob , jakým se k nešťastné matce chovali někteří lékaři .
Paní Miroslava Ptáčková vznesla obvinění za způsobení smrti z nedbalosti .
Už 4 . 10 . 1990 bylo zahájeno trestní stíhání ošetřujícího lékaře M . P . a vedoucího oddělení , soudního znalce J . P .
Žaloba byla podána v září loňského roku u okresního soudu v Olomouci , kde ovšem vznesli námitku podjatosti .
Stejně argumentovali i přerovští soudci , kam se kauza dostala v listopadu .
Spisy začaly putovat mezi okresním soudem v Přerově , krajským v Ostravě a Nejvyšším soudem ČR .
Takový byl stav 22 . června , kdy bylo odročeno hlavní líčení .
Protože právní zástupce poškozených manželů Ptáčkových JUDr . Zora Krejčí zjistila z trestního spisu , že M . P . prostřednictvím obhájce 20 . 11 . 1991 požádal Nejvyšší soud České republiky o přikázání věci jinému okresnímu soudu , než v oblastní působnosti krajského soudu Ostrava , jehož soudním znalcem je druhý obžalovaný , J . P .
Navíc se ukázalo , že námitku osobní podjatosti vznesli všichni soudci okresního soudu Přerov .
Podle slov paní Ptáčkové tato situace vzbuzovala obavy , že by procesní nejasnosti mohly vést k prohlášení dosavadního průběhu trestního řízení za právně nulitní , a tím k jeho dalšímu prodloužení .
Matka Danielky vyslovila obavy , jestli se v tomto případě nehraje o čas a nekalkuluje se s možnou amnestií .
Jak jsme se dozvěděli , hlavní líčení dosud nezačalo a spis je v současné době v Ostravě .
Podnět ke stížnosti pro porušení zákona byl podle obhájkyně Zory Krejčí " nedopatřením okresního soudu v Přerově poslán přímo Nejvyššímu soudu ČR , ač stížnost měl podat předseda okresního nebo krajského soudu , takže následně Nejvyšší soud poslal podnět ke stížnosti jim " .
Vzhledem k tomu , že předsedkyně senátu Květoslava Krylová nám v červnu odmítla poskytnout jakékoliv informace , obrátili jsme se tentokrát na náměstka OS v Přerově JUDr . Miloslava Stankuše .
Zajímalo nás , proč podnět putoval nejdříve k Nejvyššímu soudu a jak dlouho obvykle v Přerově trvá , než se kauza dostane k hlavnímu líčení .
" Kolegyně Krylová zřejmě chtěla případ urychlit , ovšem Nejvyšší soud trval na zachování služebního postupu .
Ve složitějších případech se pohybuje doba od okamžiku , kdy se kauza dostane k nám , do zahájení hlavního líčení kolem dvou měsíců .
Tento případ je komplikován spory o podjatosti . "
Podle slov Miloslava Stankuše existují tři možnosti .
Krajský soud případ vrátí znovu do Přerova a soudci zahájí hlavní líčení .
V takovém případě by to byla otázka tří až čtyř týdnů .
Nedá se ovšem vyloučit ani možnost , že Květoslava Krylová by za této situace vznesla podnět pro porušení zákona ohledně rozhodnutí krajského soudu .
Potom by se mohlo zahájení hlavního líčení značně oddálit .
V dané situaci se jeví nejvýhodnější třetí možnost .
Krajský soud uzná podjatost přerovských soudců a rozhodne o přidělení případu mimo severní Moravu .
Hlavní líčení by podle Miloslava Stankuše mohlo začít do dvou měsíců .
S touto alternativou by souhlasil nejen obviněný M . P . , ale i poškození manželé Ptáčkovi .
Netušili však , co bude následovat .
Jak jsme se dozvěděli v Ostravě , krajský soud akceptoval námitky podjatosti všech soudců OS v Přerově .
Podle slov předsedy senátu JUDr . Bohumíra Vidury však nemohl rozhodnout o přidělení kauzy .
To může učinit jen Nejvyšší soud , ale až na základě požadavku z Přerova , kam teď znovu poputují spisy .
Po tomto právnickém ping - pongu paní Ptáčková ztrácí víru ve spravedlnost .
Nevěří , že hlavní líčení začne do dvou měsíců .
" Vždyť případ se táhne už dva roky a prakticky ze stejného důvodu už bude potřetí u Nejvyššího soudu . "
Koncem března letošního roku jí ministr spravedlnosti Jiří Novák napsal mj . : " V současné době již nic nebrání řádnému projednání věci a jsem přesvědčen , že o podané záležitosti bude rozhodnuto co nejdříve .
Proto jsem učinil opatření ke sledování dalšího řízení . "
Gamsachurdia vydán nebude
ČEČENSKO :
Gamsachurdia vydán nebude
Moskva -
Ochotu poskytnout svrženému gruzínskému prezidentu Gamsachurdiovi politický azyl vyjádřil prezident kavkazské Čečenské republiky Džochar Dudajev .
V rozhovoru pro agenturu Interfax uvedl , že " nepřikládá žádný význam požadavkům nynější nezákonné vlády Gruzie " vydat bývalého gruzínského prezidenta .
Čečenský parlament vydá Gamsachurdiu , který se uchýlil na čečenské území před šesti měsíci , pouze v případě , že o tom referendem rozhodne gruzínský národ .
Ve Vídni začalo zasedání Fóra KBSE JUGOSLÁVIE Z JEDNÁNÍ DOČASNĚ VYLOUČENA
Vídeň -
Za účasti delegací 51 členských zemí , bez dočasně vyloučené Jugoslávie , začalo včera ve vídeňském Hofburgu jednání nově vytvořeného Fóra pro spolupráci v oblasti bezpečnosti KBSE .
Zasedání zahájil rakouský ministr obrany Werner Fasslabend .
O vytvoření Fóra KBSE pro spolupráci v oblasti bezpečnosti rozhodla vrcholná schůzka organizace začátkem července v Helsinkách .
Jeho úkolem je vytvořit základnu pro jednání o kontrole zbrojení , odzbrojení a vytváření důvěry a bezpečnosti .
Vedoucí delegací Polska , Maďarska a Československa uspořádali tiskovou konferenci , na níž informovali o společném zájmu zemí visegrádské trojky pokračovat ve stabilizaci vojenské situace především ve střední Evropě a vytvořit jediný a sjednocený systém vojenské kontroly .
Na plenárním zasedání zvláštního výboru Fóra vystoupil rovněž vedoucí československé delegace Ján Kubiš , který hovořil především o politických jednáních o budoucnosti ČSFR .
Bagdád žádá o odvolání sankcí
MAAE :
Vídeň -
Irák včera na 36 . výročním zasedání Mezinárodní agentury pro atomovou energii ( MAAE ) vyzval k obnovení technické pomoci , která byla v rámci sankcí OSN zastavena .
Jak uvedl vedoucí irácké delegace na zasedání MAAE Abdal Ghafúr , Irák již splnil " všechny své závazky " plynoucí z rezoluce OSN .
Podle Ghafúrových údajů umírá v Iráku v důsledku sankcí měsíčně 3500 dětí mladších pěti let .
Když se práce bere příliš vážně
I ADVOKÁT MŮŽE SKONČIT ZA MŘÍŽEMI
Baton Rouge -
Své pravomoci jednoznačně překročil americký advokát , který spolupracoval s policií v Lousianě při vydávání pracovních povolení pro tanečnice v kabaretu .
Ve snaze co nejlépe posoudit kvality vyžadoval od dívek , aby před ním obnažovaly své poprsí , případně aby mu stály modelem k fotografickým aktům .
Teď si pět let odpočine ve vězení a zaplatí pokutu 5000 dolarů .
víkend v pohybu
AUTA NA VALAŠSKÝCH KOPCÍCH .
Trať dlouhá 350 km čeká na 94 přihlášených posádek ve Valašské rallye .
Koná se dnes a zítra jako předposlední závod mistrovství ČSFR .
Ve Vsetíně pořadatelé z místního autoklubu očekávají celou československou špičku .
Dnes od 15 hodin je technická přejímka vozidel , start je zítra v sedm hodin a první vozidlo by mělo být v cíli kolem 17 . hodiny .
komentáře
Železná košile bližší než kabát
Naše ocelárny se po ztrátě východoevropského trhu přeorientovaly na vývoz do Evropského společenství .
Už cena energie , kurs koruny a levná pracovní síla umožňovaly dosahovat zajímavých cen .
Z minulých dob měli navíc mnozí tuzemští odběratelé značné zásoby .
Při poklesu výroby pro ně nenacházeli uplatnění .
Došlo k nekoordinovaným vývozům levné oceli ze skladů ;
zprostředkovávaly je obvykle firmy , kterým šlo pouze o okamžitý zisk .
Od 1 . března vstoupila v platnost dočasná dohoda mezi Československem a Evropským společenstvím .
Umožnila patnáctiprocentní snížení celních sazeb při vývozu našich hutních výrobků do zemí Společenství .
Již tehdy Evropské společenství uhlí a oceli vyjadřovalo značné obavy .
Ukázalo se však , že v Bruselu zdaleka netušili , jak nabídnuté výhody využijeme .
ČSFR pak byla taktně i méně taktně žádána o omezení vývozu .
Naši vyjednavači poukazovali na nesrovnalosti ve statistikách .
Vláda sice železárnám vysvětlovala , že prudké zvýšení nemusí partneři akceptovat , zároveň však konstatovala , že nemůže podnikům rozkazovat , kam mají vyvážet , kolik a za jakou cenu .
Místo nějaké formy autoregulace jsme pokračovali ve vyjednávání .
Dosáhli jsme ustavení společné komise .
Německo , Francie a Itálie však na výsledky práce komise nečekaly .
Dospěly k názoru , že náš vývoz ohrožuje jejich výrobce .
Prosadily si v komisi ES právo zavést ochranná opatření .
Nyní se zdá , že i ty státy , které původně sankce nepodpořily , se k nim budou chtít přidat .
Dosavadní průběh boje o ocel ukazuje , že stát se nemůže úplně zbavovat odpovědnosti za počínání vývozců .
Měl by být schopen jejich činnost v případě potřeby nějak koordinovat a řídit , například formou vývozních licencí .
Na druhé straně však vzniká dojem , jako by formulace o volném obchodu byly za určitých okolností jen prázdným politickým prohlášením .
Jistě , za přijatelný se obvykle považuje nanejvýš dvacetiprocentní nárůst .
Ale na druhé straně naše velké zvýšení vychází z velmi malého základu .
U většiny napadnutých položek náš podíl na trhu ES nedosahuje ani tří procent .
A představitelé Společenství přece nemohli očekávat , že liberalizaci obchodu využijeme výhradně k vývozu hanácké slivovice .
PETR KORBEL
Český sněm vyvlastňoval
Jednou z příčin malé prestiže minulého federálního parlamentu v očích veřejnosti byla jeho leckdy přílišná zahleděnost do sebe .
V současném volebním období význam Federálního shromáždění poklesl a zájem voličů se soustřeďuje na republikové parlamenty .
Ty , nechtějí - li ztratit důvěru občanů , by neměly opakovat staré chyby .
Přání je jedna věc , skutečnost jiná .
ČNR přijala v úterý zákon o svém sídle , který předpokládá využití třinácti s českým sněmem historicky spjatých objektů v Praze na Malé Straně pro potřeby českého parlamentu .
Městu tak bude vyvlastněno sedm budov .
Už slyším slova o egoismu a rozmařilosti parlamentu , jenž odmrštil lukrativní nabídku americké firmy HC Gorin .
Ta chtěla v některých z vyvlastněných objektů vybudovat hotely i kulturní a společenské centrum přístupné Pražanům a turistům .
Obyvatelé Malé Strany mohli získat dvě stě padesát pracovních příležitostí a město nezanedbatelné příjmy z daní .
Město i občané ostrouhali .
Pochybený zisk připadne pouze České republice v podobě pošramocené pověsti ve světě .
Navzdory proklamacím o nutnosti přístupu zahraničního kapitálu byla odmítnuta renomovaná firma , což jistě zaregistrují i další potenciální investoři .
Atraktivní část Malé Strany kolem budovy českého sněmu se namísto zabydlené a žijící městské části promění v " mrtvou " zónu bílých límečků .
Nikdo nepochybuje , že poslanci potřebují pro svou práci i odpovídající zázemí .
Soudný člověk si však klade další otázky .
Nebylo možné získat zázemí jinou cestou než vyvlastněním a odmítnutím uznávaného zahraničního investora ?
Týž člověk si odpovídá : bylo .
Na jiné možnosti totiž poukázala i česká vláda , která záměry poslanců odmítala a nabízela alternativy .
Jenže vlastním významem oslněný český sněm tentokrát hlas rozumu nevyslyšel .
Soudný člověk je zklamán nejen proto , že poslanci upřeli městu zisk z daní a občanům pracovní příležitosti ;
on je totiž i svědomitým daňovým poplatníkem a ptá se , proč má platit rekonstrukci něčeho , co chtěl zaplatit někdo jiný .
Zvláště , když byla možnost poskytnout poslancům zázemí v jiných objektech , které by nevyžadovaly tak vysoké náklady .
A ještě jedna věc je zajímavá .
Poslanci se , tak jako v předchozím volebním období , postavili proti vlastní vládě .
I to svědčí o pubertálním věku naší demokracie .
IVO SLAVÍK
Francouzský frank tlačen k devalvaci
Ve snaze odvrátit spekulace kolem franku zvýšila včera Francouzská banka úrokovou sazbu poskytovanou na pět až deset dnů z 10.5 na 13 procent .
Ústřední banka začala rovněž ve velkém skupovat frank .
Hodnota franku se včera pohybovala blízko spodní hladiny Evropského směnného mechanismu , která činí 3.43 franku za marku .
Pozici franku dále zhoršila včera zveřejněná bilance francouzského zahraničního obchodu za srpen , která vykázala schodek 3.06 miliardy franků oproti přebytku 6.04 miliardy franků v červenci .
Ministerstva financí a centrální banky Německa a Francie včera ve společném komuniké oznámily , že budou postupovat podle pravidel Evropského měnového systému ( EMS ) a budou bojovat proti finančním spekulacím , které EMS ohrožují .
Dále prohlásily , že není důvod měnit směnný kurs mezi markou a frankem , neboť nynější kurs obráží reálný ekonomický stav obou zemí .
Bezprostředně po zveřejnění komuniké klesl kurs marky vůči franku z 3.42 na 3.39 .
Francouzská banka musela od konce minulého týdne frank zachraňovat opakovanými masovými nákupy vlastní měny .
Odhaduje se , že jen v pondělí vydala na záchranné operace z devizových rezerv částku rovnající se 50 miliardám franků .
Kdyby byla spekulační horečka pokračovala , hrozilo nebezpečí , že se devizové rezervy Francouzské banky ( asi 130 miliard franků ) brzy vyčerpají .
Pokud by frank následoval britskou libru , italskou liru a španělskou pesetu a devalvoval , znamenalo by to pravděpodobný rozpad Evropského měnového systému a s ním další výrazný pokles důvěry v instituce ES .
Ústřední španělská banka včera vyhlásila válku měnovým spekulantům , když na podporu slábnoucí pesety znovu zavedla kontrolu kapitálu .
Podle nového nařízení musí každá banka , která poskytne úvěr zahraničním investorům , složit stejnou částku u španělské ústřední banky bez nároku na úroky .
Podle odborníků jde o krátkodobé řešení , podobné nedávnému rozhodnutí Švédska , které zvýšilo zápůjční sazbu na 500 procent .
Španělská peseta byla minulý týden v rámci Evropského směnného mechanismu ( ERM ) devalvována o pět procent a nyní se s francouzským frankem znovu ocitla pod silným tlakem spekulantů .
Británie , která minulý týden stáhla svoji měnu z EMS , v úterý rozhodla snížit základní úrokovou sazbu z deseti na devět procent .
Ústřední Bank of England začala s okamžitou platností půjčovat svým komerčním partnerům peníze na devítiprocentní úrok .
Jde o nejnižší úrokovou sazbu ústřední banky od června roku 1988 .
Příkladu centrálního finančního ústavu následovaly všechny čtyři hlavní britské banky .
Levnější půjčky mají povzbudit britské podnikatele a obchodníky k novým investicím .
z domova
STRACH Z BANKROTŮ
Podle ministra zemědělství SR Petra Baca byla v agrárním sektoru předávkována rozpočtová restrikce .
V realizaci reformy tak došlo k ideologizaci ekonomiky , negaci minulosti a fetišizaci trhu .
Ministr na včerejší tiskové konferenci zdůraznil , že zákon o bankrotu se " papírově " projeví asi v 90 procentech zemědělských podniků .
Proto je podle něj nutná jistá regulace , kde má vláda SR snahu zainteresovat do procesu banky .
Život mezi nebem a peklem
DVĚ PREMIÉRY V DIVADLE A STUDIU LABYRINT
" Něco tak nemravného , košilatého a nestydatého tenhle barák ještě neviděl ! " - slibuje na jevišti Divadla Labyrint v prologu SVÍČKAŘE Manfurio ( Karel Pospíšil ) .
Ideál rozpustilé renesanční komedie zůstal v nedohlednu , ač je hra Giordana Bruna tematicky velmi blízká Bocacciovu Dekameronu či Machiavelliho Mandragoře .
Svůj díl " viny " na tom nesou spolupracovníci režiséra Karla Kříže - kostýmy Jany Budíkové oscilují mezi dobovou stylizací a masopustní taškařicí , především však většinu postav výrazně neodlišují .
Hudba Jiřího Cerhy působí převážně ilustrativně , namísto aby zmnožovala jevištní dění o nové gagy .
Líčení herců je takřka indiánské , leč jeho smysl zůstává neodhalen .
Vynikající překlad Zdeňka Digrina nemůže šťavnatou řečí zachránit inscenaci , která směřuje více k lechtání mozků než bránic a slabin .
Je to však nakládání břemene na nesprávného mezka , představení zdlouhavě klopýtá a divákům se nedostane ani erotična , ani gejzírů komediální výřečnosti .
Kdeže sněhy , kdy Kříž znamenitým způsobem režíroval Sen noci svatojánské , jsou .
O několik pater níž měla ve Studiu Labyrint premiéru hra DON JUAN A FAUST , v níž Christian Dietrich Grabbe svedl dohromady dvě legendární postavy a režisérka Hana Burešová přivedla na jednu scénu v hlavních rolích Karla Rodena ( Don Juan ) a Miroslava Táborského ( Faust ) .
Juan a Faust soupeří o sličnou Donu Annu - uhrančivě smyslná a přece cudná Španělka Nely Boudové - a boj je zavede z Itálie až na vrchol Montblanku a zase zpět .
Rodenův svůdce se pohybuje ve stylizované póze španělského tanečníka , je úskočný , cynický i lehce zženštilý , a přece nesmiřitelný .
S infantilní zvědavostí civí do tváří svých obětí , do tváře smrti , kterou jedinou uznává za soupeře hodného sama sebe .
Táborského Faust je až umanutě expresivní , zahleděný do sebe , do své moci , aby nakonec dobrovolně přijal své zatracení .
Tragédie s groteskními a černěhumornými prvky poskytla prostor i pro další výborné herecké kreace : trochu nostalgický a více zlomyslný než strašidelný ďábel Pavla Rímského , zbabělý , komicky poživačný , a přece svým způsobem krutý Leporello Vlastimila Zavřela , či nádherně naivní i prkenně konvenční Don Octavio Tomáše Turka .
Nad lidskými i ďábelskými intrikami , vášněmi a zradami se naklání velký trojúhelník modro - rudé oblohy , božího oka ( výprava Karel Glogr ) .
Žijeme mezi nebem a peklem , mezi spásou a zatracením , mezi tragédií a parodií .
Stíhané závodiště
Praha ( peo ) -
Bez stavebního povolení byla rekonstruována podle zjištění komise českého ministerstva státní kontroly klusácká dráha za více než 5 miliónů korun na Státním závodišti v pražské Chuchli .
Kromě toho se bývalé vedení závodiště dopustilo chybného účtování když obnovu dráhy uvedlo mezi běžnými náklady a nikoliv jako investici .
Celkové zadlužení Státního závodiště Praha dosahuje tří set miliónů korun .
Ministerstvo kontroly spolupracuje nyní s prokuraturou , finančním úřadem a stavebním odborem obvodního úřadu .
Ten by měl vyměřit pokutu za " černou " stavbu , kterou by teoreticky mělo být možné vymáhat na bývalém řediteli .
Podkladové materiály zároveň shromažďuje hospodářská kriminální policie .
Vyšetřovatel počítá se zahájením trestního stíhání pro porušování povinností při nakládání s finančními prostředky .
V Budapešti bez fanoušků Slovanu ?
Fotbalový klub Slovanu společně s klubem přátel Slovanu Bratislava nedoporučují svým fanouškům dne 30.9 . 1992 cestovat do Budapešti na zápas Ferencvarosz Budapešť - Slovan Bratislava .
Jak uvedl Anton Urban , tajemník výboru fotbalového klubu Slovan Bratislava , klub Slovanu v minulých dnech zabezpečil pro své fanoušky deset procent z celkového počtu 18000 vstupenek na zápas v Budapešti .
" Vzniklá situace nás však nutí vstupenky vrátit , " dodal A . Urban .
Dále upozornil , že za normálních okolností by do Budapešti fanouškové Slovanu cestovali deseti objednanými autobusy ČSAD .
" Jelikož zápas byl UEFA zařazen do kategorie A , to jest kategorie rizikových zápasů , musel klub přátel Slovanu objednávku autobusů zrušit . "
Zásah příslušníků Pohotovostního policejního prezídia PZ SR v kuklách měl podle tiskového mluvčího MV SR Stanislava Rybana své opodstatnění .
" Každý policista , který zasahuje proti osobám s takovou pověstí , jakou mají fanoušci Ferencvárosu Budapešť , má právo na to , aby byl chráněn před následnou pomstou .
Potvrzují to i výhrůžky adresované našemu velvyslanectví v Budapešti . "
DO NORIMBERKA zamíří s Václavem Klausem na palubě na své první cestě nový osmnáctimístný proudový letoun Challenger CL 601 - 3 A zakoupený pro potřeby Státního leteckého útvaru federálního ministerstva vnitra .
Začíná se tak faktická výměna strojů " vládní " letky , kterou dosud tvořily výhradně sovětské stroje .
Když kanadská korporace Bombaroter loni v červnu poprvé v Praze Challenger předváděla , vyslovili její zástupci sumu 18 miliónů dolarů .
( peo )
Hrbek zřejmě do farmy nepůjde
pohled do zámoří
Hrbek zřejmě do farmy nepůjde Edmonton - ( Od našeho spolupracovníka )
Zámořská NHL začne prvním kolem z celkového počtu 84 v úterý 6 . října .
Soutěž končí v půli dubna 1993 , poté bude následovat Stanleyův pohár .
Takže zámořští fanoušci se budou dívat na hokej ještě začátkem června .
A kolik přitom uvidí hokejistů z Československa ?
Jasné však je , že na začátku sezóny jich má šanci hrát v NHL skoro padesát .
A podle dosavadních zpráv z tréninkových táborů si chlapci ze srdce Evropy nevedou špatně .
" Josef Beránek se zatím rýsuje jako nejlepší hráč v táboře , " tvrdí hlavní kouč Edmonton Oilers Ted Green .
Nováček Vladimír Vůjtek hrál za Edmonton proti Montrealu ( odkud byl nedávno do Edmontonu vyměněn ) .
Dal jeden gól , předvedl několik pěkných akcí .
Co na to Green ?
" Buď to byla sebedůvěra , nebo drzost .
Obě vlastnosti mám u hokejisty rád . . . "
Do Pittsburghu přibyl k Jágrovi nový střední útočník Martin Straka .
Útočník Plzně má , podle generálního manažera Craiga Patricka , místo v mužstvu zajištěné .
Ve formě je i Vladimír Růžička ( Boston ) .
Nový kouč Toronta Burns má radost z příchodu křídelního útočníka Patrika Augusty .
V prvním zápase proti Detroitu dal dva góly .
Po utkání však mluvil o šoku , který zažil .
Nechápal , že na přátelský zápas přišlo přes čtrnáct tisíc příznivců :
" V Jihlavě na Duklu chodily tak dva a půl tisíce lidí na ligu . . . "
V Detroitu zaujal vedení mužstva Sparťan Petr Hrbek .
" Umí dávat branky , " řekl generální manažer a hlavní kouč Murray .
Detroitští původně soudili , že Hrbek půjde na začátku sezóny na farmu do Adirondacku .
" Tak tenhle plán neplatí , " pravil Murray .
Z Quebecku hlásí , že Martin Ručinský se do NHL určitě dostane , neřekli však kdy .
Zdá se , že smůla jménem Lindros bude Ručinského pronásledovat ještě dlouho .
Nejdřív mu zlomením klíční kosti při Kanadském poháru zkomplikoval nástup v Edmontonu .
Teď najednou Quebec získal výměnou za Lindrose pět většinou zkušených hráčů .
Ručinský tak musí o místo v týmu bojovat . "
Fotbal o MS
všimli jsme si
PŘEDČASNÁ POCHVALA Poslední minuta zápasu Zlín - Plzeň , stav 3 : 3 a tlak Plzně na Maláčovu branku .
V tu chvíli místní hlasatel oznamuje nejlepší hráče , shodou okolností to jsou oba brankáři Pejchar a Maláč .
Sotva však zaznělo jméno zlínského gólmana , skončil puk v jeho síti !
Do konce chybělo 24 sekund .
Přestože Maláč neměl na gólu vinu , bylo by asi vhodnější počkat s vyhlášením až po zápase .
Tanky po vodě
Prvním nákladem , který projede zítra otevřeným kanálem mezi řekami Main a Dunaj v Norimberku , by měly být pivovarnické tanky určené pro Budějovický Budvar .
Šest cylindrokónických nádob o průměru téměř pěti metrů a 17 metrové výšce už od pondělka putuje lodí od německého výrobce Ziemann + Bauer .
Díky kanálu bude transport moci pokračovat po souši až z dunajského překladiště v Linzi .
Rozšíření kvasné a dokvašovací kapacity o 14 těchto tanků přijde Budvar na 177 miliónů korun .
Od jara příštího roku umožní zvýšit výstav piva téměř o jednu čtvrtinu , což se odrazí především na domácím trhu .
Nová technologie v obřích nádobách uložených nastojato si zřejmě vyžádá korekci dosavadních kvasných postupů , avšak , podle vyjádření sládka Josefa Tolara , nesmí znamenat změnu v kvalitě Budvaru .
krátce
Svátek má Jaromír
MIROSLAV MACEK , místopředseda vlády ČSFR , se domnívá , že právně nejčistším způsobem zániku federace by bylo přijetí deklarace Federálního shromáždění , případně dohody obou národních rad .
Prohlásil to na včerejší besedě ODS s občany v Chrudimi .
Referendum podle M . Macka nic neřeší a prodloužilo by jen minimálně o půl roku chaos , který rozpad doprovází .
Případ jeho osoby a Knižního velkoobchodu označil za politickou kampaň namířenou proti ODS a uvedl , že v této souvislosti chce razantně vystoupit v nedělním pořadu Co týden dal .
SPRÁVNOST VOLEB konaných 19 . září v 67 obcích a 31 okresech SR potvrdila včera Slovenská volební komise pro volby do orgánů samosprávy obcí .
Voleb se zúčastnilo 59.16 procenta oprávněných voličů , kteří zvolili 60 starostů obcí a 19 poslanců obecních zastupitelstev .
NÁVRH ZÁSAD prvních dvou hlav ústavy České republiky zpracovaných poslaneckým klubem Levého bloku v ČNR předal včera předseda klubu Jaroslav Ortman předsedovi ČNR Milanu Uhdemu .
V první hlavě Levý blok mimo jiné navrhuje dělení ČR na zemi Českou a zemi Moravskoslezskou s tím , že Praha by měla zvláštní postavení dané zákonem .
SLOVENSKÁ VLÁDA mění podle předsedy KDH Jána Čarnogurského nejen volební program HZDS , ale dokonce i své programové prohlášení .
Lupiči ukradli uzavřenou smrt
KAZACHSTÁN :
Lupiči ukradli uzavřenou smrt Alma - Ata -
Kontejner se smrtelně radioaktivním cesiem - 137 byl ukraden ze sila Gurjevského petrochemického závodu v západním Kazachstánu .
Oznámila to včera agentura ITAR - TASS .
Lupiči použili ke krádeži jeřáb , s jehož pomocí kontejner s cesiem ze sila vyzdvihli .
Agentura s odvoláním na místní tisk upozornila na nebezpečí , že lupiči se pokusí kontejner tajně vyvézt do zahraničí .
Hodnota jeho obsahu se na světovém trhu pohybuje kolem několika desítek tisíc dolarů .
Za daleko horší variantu místní tisk označuje skutečnost , že lupiči přesně nevědí , co vlastně ukradli .
Jestli kontejner otevřou , pak radioaktivní záření , které z něho unikne , bude mít smrtelné důsledky pro vše živé kolem , upozorňují místní listy .
" Stavba tisíciletí " do provozu
OTEVÍRÁ SE KANÁL DUNAJ - MOHAN - RÝN
Bonn -
Provoz plavebního kanálu Dunaj - Mohan - Rýn bude zítra slavnostně zahájen v Bavorsku .
171 kilometrů dlouhé technické dílo vybudované mezi Dunajem a Mohanem , který u Mohuče ústí do Rýna , tak završí úsilí mnoha generací o zhruba 3500 kilometrové říční propojení přes kontinent od Severního po Černé moře .
Význam průplavu spočívá především ve vodním spojení 15 evropských států a jejich říčních přístavů .
Výstavba kanálu trvala 32 let .
První , i když neúspěšný pokus o spojení Mohanu a Dunaje podnikl už v roce 793 Karel Veliký .
Proto také vodní dílo získalo i pojmenování " stavba tisíciletí " .
Veliký .
Proto také vodní dílo
R . 1987 Edward D . Hirsch mladší , profesor angličtiny na University of Virginia , publikoval seznam několika tisíc pojmů , s nimiž by - podle jeho názoru - měl být obeznámen každý Američan .
Tento seznam byl připojen k Hirschově knize " Kulturní gramotnost : Co potřebuje každý Američan znát " , v níž se usiloval ukázat , že takováto průprava je klíčem k efektivní komunikaci , a tudíž k plné účasti na společnosti .
Seznam obsahuje jména , myšlenky , literární pojmy , historické události a geografické odkazy v rozsahu od standardní školní výbavy ( jako Galileo , 1492 , Moskva , 2 . světová válka ) až po často zapomínané ( jako J . C . Maxwell , 1066 , Harper ' s Ferry ( pozn . red . : město ve Virginii ) a francouzský impresionismus ) .
Hirschův přístup byl užitečný nejen proto , že konfrontoval otázku co tvoří jádro faktických znalostí , které by měly být učiteli obecně ceněny , ale - což je důležitější - proto , že předložil problém : jaká úroveň pochopení je zapotřebí , aby se člověk mohl podílet na naší kultuře ?
Jedna vlastnost , která Hirschův seznam odlišuje od seznamu , jenž mohl být napsán před třemi stoletími , je zahrnutí velkého množství pojmů souvisejících s vědou ;
tvoří něco přes 15 % a zahrnují např . pojmy jako entropie , přírodní výběr a periodická tabulka prvků .
To pochopitelně odráží rostoucí vliv vědy na západní kulturu v posledních třech staletích .
Skutečně , věda se stala tak důležitou , že nyní mluvíme o vědecké gramotnosti jako o nevyhnutelné součásti , když už ne partnerovi , kulturní gramotnosti jako celku .
Kulturní posun k vědecké gramotnosti se ve skutečnosti datuje zpět k období bezprostředně po 2 . světové válce , kdy získala váhu snaha dostat do výuky na školách více vědy .
R . 1954 Národní nadace pro vědu ( NSF ) , nezávislá agentura , jejímž základním posláním je podpora základního a aplikovaného výzkumu , začala podporovat výchovné programy s cílem zvýšit počet lidí , z nichž se rekrutují profesionálové ve vědě a inženýrství .
R . 1957 Sověti vypustili Sputnika , první umělý satelit Země .
Aby Sovětský svaz nepředčil Spojené státy v úspěších ve vědě a technice , zvýšil Kongres rozpočet NSF na vzdělávací programy z třech a půl miliónu dolarů na devatenáct a nakonec na šedesát jedna miliónů dolarů .
Zvýšil statutární vážnost této agentury tím , že jí umožnil podporovat vzdělání ve vědách , v matematice a v inženýrství na všech úrovních včetně základní .
Současně zákon o národní obraně z r . 1958 zmocnil ministerstvo zdravotnictví , výchovy a sociálních věcí poskytovat školám prostředky na znovuvybavení laboratoří a vybavení učebními pomůckami .
Na tyto programy bylo během dvou desetiletí věnováno několik miliard dolarů .
To , co začalo jako pokus vychovat více vědců a inženýrů , brzy přerostlo ( přinejmenším v myslích mnoha pedagogů ) v úsilí poskytnout všem studentům a veřejnosti obecně široké porozumění vědě a technice .
Věda se tedy stala hlavní náplní osnov základních a středních škol ve Spojených státech a v ostatních vysoce průmyslových zemích .
Zatímco některá ministerstva školství neuspěla ve snaze učinit přírodovědu povinnou na středních školách , vysoké školy toho dosáhly požadavkem určitých minimálních znalostí při přijímacím řízení .
A vysoké školy stále setrvávají na tom , že přírodověda by měla být součástí výbavy dospělého člověka anebo většina graduovaných by měla být alespoň být vystavena jejich působení .
Nehledě na upřímnost a úsilí učitelů i úředníků tyto výchovné reformy se ukázaly neúčinné .
Nesporně veřejnost je na některá s vědou související témata - na jaderné zbraně , na boj s rakovinou , na počítače - vnímavější než byla před čtyřiceti lety , ale běžné porozumění faktům a principům , které tvoří základ těchto témat , není o nic lepší než bylo těsně po válce .
Podle jakýchkoli rozumných kritérií , dokonce i podle Hirschových slovníkových testů , jsme dosud národ vědeckých negramotů , což vede některé pedagogy k domněnkám , že je nedostatek profesionálních vědců a inženýrů .
Kritici říkají , že je dokonce větším nebezpečím vyhlídka , že pokud nebudou všichni občané vědecky gramotní , nebudou schopni se inteligentně účastnit na technické společnosti a nebudou schopni kompetentně vykonávat práci .
Spojené státy by se tak mohly stát druhořadou zemí .
Během posledních několika desetiletí byl americký vzdělávací systém terčem silné kritiky , zčásti právem , ale v tomto bodě se kritici mýlí .
Neboť - jakkoli se to může zdát kacířské - požadovat vědecké předměty ( a nezáleží na tom , jak uvážlivě byly navrženy ) pro každého na základní škole , na střední škole a na vysokých školách nevytvoří vědecky gramotnou společnost .
Co horšího , logické zdůvodnění snahy o takovou gramotnost je špatně pojmuto : široce rozšířená vědecká gramotnost není podstatná pro vytvoření inteligentního voličstva , pro zachování vědecké a inženýrské pracovní síly nebo pro přípravu na život ve stále techničtější společnosti .
Věda pochopitelně má být na školách vyučována a má být vyučována nejlepšími metodami a nejlepšími pomůckami , které nám jsou dostupné , ale z jiných než uváděných důvodů .
Co máme ve skutečnosti na mysli vědeckou gramotností ?
Protože neexistuje jasná a široce akceptovaná definice , je slušné říci , že vědecky gramotný jedinec je cosi mezi dvěma extrémy .
Na jedné straně je to muž či žena , kteří rozumějí základům , současnému stavu a většině z důležitých problémů v několika vědách o živé a neživé přírodě .
Toto porozumění nemusí být operacionální , tzn . že k tomu , aby byl někdo gramotný , není zapotřebí aby byl schopen provádět výzkum anebo řešit problémy v daném oboru .
Ale měl by být schopen kriticky a s porozuměním číst ( částečně i technickou literaturu ) , inteligentně se účastnit v diskusích na témata vztahující se k těmto disciplínám .
Souzeno podle tohoto standardu málokdo z nás by mohl být považován za gramotného , což znamená , že toto kritérium je příliš náročné a nikoli že je taková gramotnost nežádoucí .
Druhým extrémem je to , co navrhuje Hirsch - individuum , které si osvojilo rozsáhlý slovník technických pojmů , snad mechanicky , zpaměti krátkou definicí každého pojmu .
Zde se pojem gramotnosti stává poněkud mlhavým .
Jedna věc je pojem při čtení či při poslechu poznat a cítit se méně odcizen vědě .
Zcela jiná věc však je být si vědom významu těchto pojmů a být schopen je užít ve smysluplné rozpravě .
Nemůže být činěna rovnost mezi pouhým poznáním pojmů a porozuměním těmto pojmům .
Jako příklad obtížnosti definovat vědeckou gramotnost uvažme často uváděné kritérium takové gramotnosti - druhou větu termodynamickou .
Před třemi desetiletími navrhl fyzik C . P . Snow , že obeznámenost s tímto zákonem by měla být rovnocenná se čtením Shakespearových děl .
Podle Snowova standardu můžeme od vědecky gramotného člověka očekávat nejenom že ví , že druhá věta je jedním z nejdůležitějších pojmů ve vědě , ale že potvrdí , že teplo nemůže samovolně přecházet z tělesa chladnějšího do tělesa teplejšího a že je z něho možné dojít k závěru , že entropie ve vesmíru musí vzrůstat , neboť vesmír není reverzibilní .
Takovéto porozumění víc než vyhovuje Hirschově definici vědecké gramotnosti , avšak nastoluje více otázek nežli odpovědí .
Co konec konců je termodynamika , teplo , entropie a reverzibilní procesy ?
Proč je druhý zákon pokládán za důležitější než první , který tvrdí , že celková energie vesmíru vždy zůstává konstantní ?
A co důsledky druhého zákona ?
Neměl by gramotný jedinec chápat , že entropie je mírou uspořádanosti systému a že stále vzrůstající entropie znamená , že vesmír má tendenci k větší neuspořádanosti ?
A nakonec , že pojem entropie vede k tzv . šipce času , která nám dovoluje zaznamenat minulost , ale nikoli budoucnost ( což je pro většinu lidí bláznivé zjištění , ale je to zjištění s hlubokými filozofickými důsledky ) ?
Kde se máme zastavit ?
Máme očekávat od vědecky gramotného člověka , že ví , že živé organismy se objevily , aby popřely princip vzrůstající entropie , protože zdánlivě směřuje k většímu řádu ?
Že však při pečlivějším rozboru entropie celého systému zahrnujícího i okolí organismu včetně potravy a prostředí ve skutečnosti vzrůstá ?
I zde existuje mnohem více věcí , u nichž očekáváme , že je opravdu gramotný jedinec může znát - proč vědecká komunita má důvěru k zákonům termodynamiky , jak se tyto zákony aplikují na praktické problémy vlastně ve všech přírodních a technických vědách ( na metabolismus buňky , na tepelné ztráty strojů , na korozi materiálů ) a proč nám poskytují pragmatické varování : Buďte opatrní vůči každému , kdo se vám snaží prodat perpetuum mobile .
Podstata je v tom , že ve většině vědeckých myšlenek jde o více , než je možné vyjádřit jednoduchými definicemi .
Pojmy jako druhý zákon nemohou být traktovány izolovaně .
Poznání , jak souvisejí s ostatními fakty a principy , je podstatné , chci - li dosáhnout opravdové gramotnosti .
Jedna z vnitřních vlastností , kvůli níž je obtížné vědu zvládnout , je její kumulativní charakter .
Skutečně , podle názoru mnoha vědců a pedagogů je to právě tato vlastnost , která vědu odlišuje od jiných forem intelektuální aktivity .
Pokrok není charakteristikou humanitních předmětů ;
nelze tvrdit , že Michelangelo byl méně pokročilý než Picasso .
Porovnejte to s prohlášením Izáka Newtona , že viděl dále než ostatní , neboť " stál na ramenou gigantů " anebo uvažte růst počtu vědeckých publikací od Newtonových časů .
Zatímco před třemi sty let byla ročně publikována pouze hrstka vědeckých prací , dnes přinejmenším čtyřicet tisíc časopisů představuje kolem miliónu vědeckých prací publikovaných ročně .
Jenom rozhodnout , jaká část z těchto informací stojí za vědění , není malý úkol .
K ilustraci vznikajícího nesouhlasu srovnejme Hirschův seznam pojmů se seznamem kompilovaným Charlesem L . Koelschem a Ashleyem G . Morganem zahrnutým v jejich knize Vědecká gramotnost v letech šedesátých .
Autoři shromáždili informace , jež čtenáři potřebují k porozumění populárněvědeckým článkům , a získali tak slovník pouze nepatrně delší než je Hirschův seznam .
Přesto je na těchto seznamech méně než třetina pojmů identických .
Protože hlavní poučky vědy se za ta dvě desetiletí příliš nezměnily , značný rozdíl v těchto seznamech naznačuje diskrepanci mezi tím , co někteří členové vědecké komunity vnímají jako důležité a co se objevuje v tisku .
A není žádný důvod věřit , že tato diskrepance zmizela .
I kdyby mohlo být dosaženo shody o slovníku , stály by v cestě k dosažení vědecké gramotnosti jiné , hůře zvládnutelné překážky .
Jedna z mnohých spočívá v tom , že hranice , které kdysi oddělovaly vědy , se rozpadají .
Již není možné chápat vědy o živé přírodě zcela mimo fyziku a chemii : o biofyzice , biochemii a biotechnologii skutečně nikdo před sty lety neslyšel .
Dnes jsou pouze jednou z mnoha připomínek , že vědy se stávají více a více vzájemně závislé .
A navíc , mezi vědeckým světovým náhledem a náhledem zdravého rozumu je stále širší propast .
V jistém smyslu je toto vše druhořadé , protože i podle Hirschových kritérií může být považováno za gramotné jen málo lidí .
Horní odhad počtu lidí , kteří splňují kritéria , by do této skupiny zahrnul vědce , inženýry , lékaře , zubaře , učitele přírodních věd , spisovatele , redaktory a horlivé čtenáře populárněvědecké literatury .
Podle posledního sčítání lidu tvoří tyto skupiny 2.4 - 2.7 procenta obyvatelstva ( pozn . red . : v USA ) .
Tedy podle velmi velkorysých kritérií je možné kvalifikovat jako vědecky gramotné méně než tři procenta Američanů .
Málo znamená to , že mnohem větší počet byl ve škole vědám vyučován ;
pokud to bylo vůbec kdy účinné , většinou to bylo brzo zapomenuto .
Tento odhad předpokládá , že všichni vědci , inženýři a učitelé splňují kritéria gramotnosti .
Přesto však víme , že většina vědců a inženýrů omezuje své odborné zájmy na úzký obor , a že někteří učitelé přírodních věd dokonce nechápou , co tvoří vědecké poznání .
Zdá se neuvěřitelné , že současný průzkum středoškolských učitelů biologie v Ohiu ukázal , že čtvrtina respondentů se domnívá , že kreacionismus by měl být vyučován spolu s evoluční teorií jakožto vědecká teorie původu života .
Tento odhad je tedy nadsazený , což je neradostný závěr , ale u vědomí podstaty vědy 20 . století jsme stěží mohli očekávat , že tomu bude jinak .
Citáty na str . 609 , 613 , 616 , 632 , 635 , 637 jsou z článku Morrise Shamose : The lesson every child need not learn , The Sciences July / August 1988 , str . 14 - 20
" Nižší " nebo " vyšší " ?
VÁCLAV PETR
Chci zde zpředu podotknouti , že nemám nic co dělati s původem duševních schopností , právě tak , jako s původem života samého .
194
Pojmy " nižší " a " vyšší " , nebo " primitivní " a " pokročilejší " jsou zakořeněny v odborné řeči biologů , paleontologů a evolucionistů .
Věta typu Primitivnější druh neobstál v konkurenci s druhem dokonalejším je vžitá fráze patřící neodmyslitelně k " newspeaku " dnešní doby .
Je to však produkt setrvačnosti a valná většina vědců již chápe , jak jsou takové výroky problematické a snadno napadnutelné .
Obvykle se však domnívají , že to v oblasti popularizace výzkumu nevadí , takže články pro veřejnost , včetně textů pro školní mládež , mohou vzbudit dojem , že historie živé přírody představuje jen éru tvrdých konkurenčních bojů , v nichž vždy vítězily organismy dokonalejší nad primitivnějšími .
Typickými " primitivními " zvířaty jsou vačnatci .
Pomineme - li ptakopyska a ježuru ( savce ptakořitné ) , patří všichni ostatní savci ( včetně člověka ) do skupiny placentálů , která se jednoznačně klasifikuje jako " pokročilejší " .
Jaký je k tomu důvod ?
Pojmenování vačnatci a placentálové naznačují , že systematické odlišení bylo provedeno na základě různého způsobu rozmnožování .
Je to tedy primitivnější rozmnožovací metoda , která postavila vačnatce na žebříčku dokonalosti pod úroveň placentálů ?
Placentálové rodí mláďata vyvinutější , zatímco mláďata vačnatců jsou po narození na značně nižším stupni vývinu .
Vačnatý novorozenec musí podstoupit namáhavou a dlouhou cestu k vaku a k mléčným bradavkám a musí si vystačit jen s pomocí vlastního čichu a předních končetin ( zadní končetiny jsou u něho tou dobou víceméně neznatelné ) .
Matka mláděti dokonce vůbec nepomáhá .
To vše vytrženo z nedělitelného kontextu mluví zdánlivě jasně pro primitivnější typ rozmnožování .
Samice vačnatců mají však velmi krátkou dobu březosti , a nespotřebují tedy tolik drahocenné energie jako samice placentálů , a proto mohou mít mláďata vícekrát za sezónu .
Cyklus je ještě urychlen tím , že oplodněné vajíčko čeká v děloze na okamžik , kdy mládě ve vaku přestane sát , zatímco třetímu , již odrostlejšímu mláděti to nijak nebrání v tom , aby dál ve vaku odpočívalo .
Ani jeden typ rozmnožování nelze chápat jako " primitivní " , ale každý je svým způsobem na něco specializován .
V domácím prostředí se dokonce zdá , že klokaní rozmnožovací metoda je úspěšnější než králičí .
Původní obava , že importovaný králík dokáže klokana vytlačit z jeho vlastních biotopů a odsoudit ho k záhubě , se ukázala jako přehnaná .
Vůbec se lze velmi často dočíst , že australští vačnatci jsou plynule vytlačováni ze svých stanovišť díky neschopnosti konkurovat " dokonalejším " , introdukovaným placentálům , což je pravda jen poloviční , která se spíš snaží zakrýt neblahý důsledek pušek a civilizace .
Pokud vakovlk prohrál v konkurenci , byla to konkurence ozbrojených farmářů , nikoliv dingů , co jej přivedla ke smutnému konci .
Zhruba před 2 milióny lety došlo po vytvoření pevninského mostu Panamské šíje v Jižní Americe k mohutnému přílivu moderních savců ze Severní Ameriky a k podstatné redukci starobylých forem savců jihoamerických , včetně vačnatců .
Moderními vetřelci byli tehdy placentálové .
Byla však ona decimace původní fauny tak obrovská , jak se dosud uvádí ?
V současné době jsou vačnatci v Jižní Americe ne právě slabě zastoupenou skupinou ;
jsou spíše nenápadní .
Vačice opossum dokonce dokázala proniknout územím placentálů až do Spojených států !
Nicméně početnost hovoří jasně pro placentály - to se zdá být zřejmé .
Nesmíme však zapomínat na důležitý faktor statistický .
Při obrovské početní převaze savčí fauny severoamerické bylo totiž celkem logické , odkud a kam nastane příliv nových forem .
Obratlovci se dělí na " nižší " a " vyšší " i podle tělesné teploty : ryby , obojživelníci a plazi jsou studenokrevní , což se běžně považuje za primitivní znak , zatímco ptáci a savci jsou pokročilejší , teplokrevní .
Vačnatci jsou z tohoto zorného úhlu opět " nižší " než placentálové , neboť jejich tělesná teplota se pohybuje v nízkém rozmezí od 34 až do 36 o C .
Studenokrevnost však může být neocenitelnou vlastností v oblastech , kde je málo potravy a kde by teplokrevný obratlovec , při vší úctě k jeho značným potravním nárokům , brzy zahynul hlady .
Stejně je tomu s vačnatci .
Relativně nižší tělesná teplota je naopak v polopouštních oblastech Austrálie zvýhodňuje oproti placentálům , protože vačnatec zde spotřebuje méně energie než stejně velký placentál .
Zatímco teplokrevnost poskytuje výhodu metabolické nezávislosti na teplotě prostředí , snižuje studenokrevnost potravní nároky , neboť studenokrevný organismus v období nuceného hladovění nepromrhá tolik energie na udržení tělesné teploty .
Dinosauři byli do poměrně nedávné doby považováni za těžkopádná a neohrabaná zvířata , vybavená jen nízkou inteligencí a nízkou tělesnou teplotou .
Díky rozsáhlému výzkumu ( především amerických paleontologů ) se zjistilo , že dinosauři měli asi vyšší tělesnou teplotu ( tato teorie je založena hlavně na studiu vnitřní struktury jejich kostí ) a byli nadáni neobyčejnou mrštností a schopností rychlého běhu ( přehodnocení způsobu kloubení končetin ) .
Z nálezů kruhovitých hnízd s vejci , embryi i odrostlejšími mláďaty lze soudit i na péči o potomstvo , alespoň u některých druhů , a podle velkoplošných odkryvů dinosauřích stop lze také učinit závěr , že mláďata býložravých forem se pohybovala pod ochranou rodičů uprostřed stáda .
Stáda býložravých dinosaurů žijící v severněji položených oblastech patrně sezónně migrovala za potravou , a to na obrovské vzdálenosti , takže lze docela dobře věřit tomu , že někteří dinosauři věděli , co je sníh .
Poslední předsudek , dlouho vžitý názor , že dinosauři neobstáli v konkurenci s mnohem " pokročilejšími " savci , padl , neboť obě skupiny žily vedle sebe po dobu delší než 100 miliónů let .
Druhohorní savci tvořili po celé toto nepředstavitelně dlouhé období jen zcela nenápadnou skupinu ve " stínu obrů " a šanci dostali teprve po jejich odchodu , který se již nepřipisuje konkurenci , ale velké katastrofě , o jejíž příčiny se vedou spory .
V poslední době paleontologové přehodnocují staré představy o postupném vymírání skupin " primitivních " doprovázeném stejně postupným nabýváním převahy skupin " dokonalejších " , neboť pro toto tvrzení chybí doklady ve fosilním záznamu .
Zkameněliny naopak ukazují , že konkurence " nižších " a " vyšších " byla spíš produktem teoretických omylů v evoluční vědě , než skutečně zjištěným faktem .
To se netýká jen dinosaurů a savců , ale též mnoha dalších skupin , jako např . ramenonožců a mlžů ( ramenonožci nevymírali pozvolna , ale byli na konci prvohor postiženi hromadným vymíráním mořské fauny , takže mlži pouze zaujali uprázdněný prostor , a to dokonce až po určité době ) .
Podobně byl přehodnocen i starý názor , že lichokopytníci jsou " primitivnější " skupinou než sudokopytníci , neboť pečlivým studiem fosilního záznamu došli vědci k neočekávanému závěru : období početního vzrůstu i početního ústupu sudokopytníků i lichokopytníků se z valné většiny kryjí .
Závěrem , který se nabízí , je objektivní nepřítomnost měřítka , podle něhož by bylo možné jednoho tvora nadřadit nad jiného .
Pokud vědci dříve taková měřítka nacházeli , jsou v porovnání s dnešními poznatky nejen pouze částečná , ale i výrazně dvousečná .
To si uvědomil i Charles Darwin .
Při studiu jeho pozůstalosti se totiž zjistilo , že ve své knihovně měl výtisk dříve velmi známé knihy Roberta Chamberse " Vestiges of the Natural History of Creation " , která vyšla anonymně roku 1844 ( autor byl odhalen až posmrtně a prozradily jej především hlubší znalosti geologie ) .
Ve svém exempláři Darwin připsal glosu : Never use the word " higher " and " lower " - Nikdy neužívat slovo " vyšší " a " nižší " .
Vnímání řeči kochleárním implantátem
MILOSLAV VALVODA
TOMÁŠ TICHÝ
Umělá náhrada smyslového ústrojí působí i dnes na čtenáře jako science fiction .
Zatímco zraková neuroprotéza je stále ve stadiu výzkumu , kochleární implantát nahrazující nefunkční vnitřní ucho již pomáhá několika tisícům neslyšících .
Výsledek implantace není u všech pacientů stejný .
Vedle těch nejlepších , kteří s neuroprotézou rozumějí řeči a jsou schopni i telefonovat , jsou další pacienti , kterým neuroprotéza přináší pouze omezenou , časově - intenzitní zvukovou informaci .
Nezáleží ani na tom , zda byl implantován složitý , vícekanálový systém s řadou elektrod , nebo zda byla použita jednokanálová neuroprotéza .
Dobré i špatné výsledky se vyskytují u všech používaných systémů .
Předoperační indikační testy zatím neposkytují jednoznačné prediktivní údaje o implantačním zisku .
Spíše víme , kterým pacientům nemáme implantaci provádět , než jaký bude přínos u vybraných kandidátů implantace .
Více než neúspěch složitého vícekanálového implantátu překvapují vynikající výsledky jednokanálového systému u některých jedinců .
Potvrzují , že sluchové centrum dokáže rozlišit řeč i z velmi zjednodušeného a zkresleného zvukového signálu zprostředkovaného neuroprotézou .
Indikace kochleárního implantátu .
Kochleární implantát je určen zejména pro oboustranně hluché osoby , které ztratily sluch až po vytvoření řeči .
Využívá elektrické dráždivosti přežívajících vláken sluchového nervu .
Podráždění těchto vláken elektrickým proudem vyvolá zvukový vjem .
To objevil již A . Volta , ale vývoj neuroprotézy umožnil teprve rozvoj elektroniky a mikrochirurgických operačních metod .
Technické řešení implantátu
Ve světě se vyrábí několik systémů , které se pozoruhodně liší kódovací strategií , počtem kanálů a uložením elektrod .
Nejsložitější je australský implantát Nucleus , který používá 22 elektrod s bipolárním drážděním .
Implantáty Symbion a Storz mají 4 kanály , přičemž Symbion používá monopolární a Storz bipolární stimulaci .
Z jednokanálových systémů je nejznámější systém Vienna , produkovaný donedávna firmou 3 M .
Jednokanálová kochleární neuroprotéza se skládá ze zevní části a implantabilní části .
Zevní část tvoří řečový procesor a vysílač .
Řečový procesor nosí pacient na hrudi , podobně jako krabičkové sluchadlo .
S vysílačem , umístěným nad implantabilní částí za boltcem , je spojen vodičem .
Vysílač je přidržován ke kůži nad implantovanou částí magnetem .
Řečový procesor mění akustický signál na elektrický a upravuje jej podle individuální potřeby pacienta .
Obecně provádí tyto úpravy signálu : kompresi , filtraci a zesílení ( viz obr 2 ) .
V účinném kompresoru je omezována dynamika signálu , ve filtru je redukován obsah vyšších kmitočtů , změnou zesílení je regulována hlasitost vyvolaného vjemu .
Základní nastavení kompresoru , filtru a zesilovače se provádí vnitřními regulačními prvky .
Vychází z měření prahů vyvolaného vjemu a hladin nepříjemné hlasitosti pro jednotlivé kmitočty .
Práh a maximální hlasitost určuje dynamický rozsah elektrického slyšení .
Stupeň komprese a zesílení si může pacient v určitém bezpečném rozsahu regulovat sám vnějšími regulačními prvky .
Ve vysílači je upravený signál amplitudově modulován na vysokofrekvenční nosný kmitočet , aby mohl být bezdrátově přenesen do implantabilní části .
Zde je demodulován a využit ke stimulaci .
Implantabilní část neobsahuje napájecí zdroje .
Kódovací strategie .
Hlavním cílem implantace je zlepšit porozumění řeči .
Kódovací strategie , volené jednotlivými implantačními skupinami , jsou stejně rozmanité jako hypotézy o vnímání řečového signálu .
Jak vnímá řeč normálně slyšící jedinec ?
Řeč se skládá ze samohlásek a souhlásek .
To jsou fonetické články řeči ( fonémy ) .
Slabiky a slova jsou složeny z poměrně malého počtu těchto článků .
Výslovnost jedné hlásky není vždy stejná a liší se podle kontextu .
Fonémy se v řeči spojují do větších celků , které se nazývají morfémy .
Ty již mají vlastní význam nebo gramatickou funkci .
Jsou při učení jazyka ukládány do " akustického slovníku " v mozku a z jejich kombinací vznikají slova řeči .
Akustickým slovníkem rozumíme veškerou zkušenost se signály řeči , kterou člověk získává sluchem v prvních letech po narození .
Při analýze řečového signálu se zdůrazňují tzv . distinktivní rysy , umožňující identifikovat jednotlivé články řeči .
Pravděpodobně velký význam mají energetické vrcholy v řečovém spektru , nazývané formanty .
Periodicita samohlásek a neperiodicita souhlásek , nasalita , znělost atp . jsou další identifikační klíče používané při vnímání řeči .
K této segmentální analýze se připojuje suprasegmentální rozlišování ( přízvuk ve větě , otázka - odpověď , melodie řeči , začátek a konec věty atd . ) .
Důležité jsou i neakustické mechanismy - pohyby mimických svalů obličeje , gesta .
Analýza řečového signálu se skládá ze dvou procesů - směrem od periférie k centru ( acoustic driven ) a směrem od centra k periférii ( knowledge driven ) .
První proces je závislý na našem sluchu , druhý na našich znalostech řeči .
Průběžně srovnáváme slyšené s akustickým slovníkem v mozku a často již uprostřed věty víme , jaký bude její konec .
Pohodlnou a přesnou interpretaci řečového signálu umožňuje redundantní obsah informací v mluvním projevu .
Ten jsme však schopni využít , jen pokud ovládáme daný jazyk .
Kódování zvukového signálu u jednokanálových a vícekanálových neuroprotéz
Kódovací strategie vícekanálových systémů lze přibližně rozdělit do dvou skupin podle primárního způsobu tvorby signálů pro jednotlivé kanály .
Strategie první skupiny vycházejí z rozdělení signálu do užších kmitočtových pásem pomocí pásmových propustí .
Stimulační signál v určitém kanálu je odvozen z analogového signálu na výstupu odpovídající pásmové propusti .
Strategie druhé skupiny extrahují z celkového signálu hlavní řečové charakteristiky ( např . formanty , obálku signálu ) a z nich konstruují jednotlivé stimulační signály .
K dalšímu zpracování dílčích signálů se používá řada metod , jež mohou vést u obou strategií jak k analogové , tak impulsní stimulaci .
U jednokanálových systémů s jednou aktivní elektrodou se signál upravuje zpravidla pouze kompresí a filtrací .
Složitější způsoby kódování řečových signálů nevedly u jednokanálových neuroprotéz k výraznějšímu zlepšení rozumění řeči .
Oba systémy se u řady pacientů osvědčily , ale stejně tak dalším pacientům nepřinesly nic mimořádného .
Některé možné příčiny této variability uvádíme dále .
Protože kochleární implantát nahrazuje nefunkční vnitřní ucho , řídili jsme se při návrhu kódovací strategie fyziologickými pochody probíhajícími ve vnitřním uchu normálně slyšících osob .
Fyziologické pochody ve vnitřním uchu a jejich substituce v kochleárním implantátu
Lidské ucho vnímá jako zvuk vlnění v rozsahu 16 Hz až 20 kHz .
Až po vláskovou buňku v Cortiho orgánu je přenos zvuku mechanický .
Kmitání bubínku a středoušních kůstek , vyvolané dopadající zvukovou vlnou , převádí akustický signál ze vzdušného prostředí do tekutiny vnitřního ucha .
Teprve v Cortiho orgánu se mechanické kmity tekutin vnitřního ucha a bazilární membrány mění na chemické a elektrické pochody ve vláskových buňkách a vláknech sluchového nervu .
Rozlišování výšky akustického signálu
Ve vnitřním uchu probíhá kmitočtová analýza signálu dvěma odlišnými ději .
První se nazývá místní princip , protože danému kmitočtu odpovídá vždy stejné místo podráždění ve vnitřním uchu .
Vysoké kmitočty vyvolají podráždění na začátku hlemýždě a nízké kmitočty dráždí jeho vrchol .
Distribuce signálu podél kochleární přepážky připomíná klaviaturu s opačným řazením kláves .
Druhý způsob kmitočtové analýzy , časový princip , rozlišuje výšku zvuku podle počtu kmitů v daném časovém úseku .
Impulzy ve vláknech sluchového nervu se synchronizují s kmitočtem signálu .
Protože možnosti reprodukce periody kmitů jsou omezeny chronaxií vláken , probíhá analýza tímto způsobem do hranice cca 3 - 5 kHz .
Oba tyto principy , místní i časový , se v kódovací strategii implantátů používají .
K využití místního principu je třeba více elektrod , umístěných podél bazilární membrány ve scala tympani .
Elektroda se vybírá podle kmitočtu signálu .
Přestože selektivní stimulace ohraničených okrsků nervových vláken není technicky dobře možná ( dochází k přeslechu mezi kanály ve vodivém prostředí vnitřního ucha ) , poznají pacienti rozdíl mezi podrážděním na začátku a na konci hlemýždě .
Při jednokanálové stimulaci se k rozlišování výšky využívá pouze časový princip .
Výška vjemu vyvolaného elektrickým podrážděním je závislá na kmitočtu signálu .
Se zvyšováním kmitočtu roste výška vjemu , ale zároveň se mění i jeho hlasitost .
Je proto těžké určit , zda pacient využívá při rozlišování dvou kmitočtů změnu výšky , nebo změnu hlasitosti vjemu .
Rozlišování intenzity akustického signálu
Změna intenzity akustického signálu se pociťuje jako změna hlasitosti .
Hlasitost zvuku je kódována jako počet odpovědí ve vláknech sluchového nervu a stupeň jejich synchronizace .
Funkční vlásková buňka udržuje stálou spontánní aktivitu sluchového nervu , kterou lze přirovnat k volnoběžnému chodu motoru .
Tuto spontánní aktivitu neslyšíme .
Vnímáme až změnu této aktivity , kterou vyvolá podráždění zvukem .
Lidské ucho má značný dynamický rozsah , přesahující 100 dB .
Hlasitost při nižších hladinách je ovlivňována přes zpětnovazební Rassmusenův svazek aktivní činností zevních vláskových buněk .
Kódování hlasitosti při elektrické stimulaci
Sluchový nerv má při elektrické stimulaci ve srovnání se zvukovým přenosem velmi omezený dynamický rozsah , od několika dB do maximálně 30 dB ( viz obr . 3 ) .
Hlasitost signálu roste se zvyšováním jeho intenzity mnohem rychleji , podobně jako u nedoslýchavosti způsobené poruchou vláskových buněk .
Stačí malý přírůstek , a vjem je již nepříjemný .
Proto musí být do kódovacího systému zařazena účinná komprese .
Výsledek implantace závisí nejen na stavu vnitřního ucha , ale také na činnosti následných centrálních systémů .
Vnitřní ucho a sluchový nerv
Předpokladem pro zavedení elektrody do scala tympani je její průchodnost .
Do scala tympani zarostlé následkem zánětu nelze zavést elektrodový svazek .
K vyvolání použitelného vjemu je třeba určitý minimální počet přežívajících vláken sluchového nervu ( cca 10 % ) .
Rozložení přežívajících vláken sluchového nervu limituje kmitočtový a dynamický rozsah využitelné stimulace .
Výhodnější pro implantaci jsou zachovaná funkční vlákna při apexu hlemýždě než vlákna umístěná při bazálním závitu .
Vyplývá to ze zkušenosti s implantátem Vienna , kde nejlepší vjemy zprostředkuje elektroda zavedená co nejdále do hlemýždě .
Po úplném přerušení sluchového nervu nelze elektrickou stimulací sluchový vjem vyvolat .
Sluchové centrum
Také kvalita zpracování signálu ve sluchovém centru rozhoduje o výsledku implantace .
Člověk se během prvních let života naučí mateřský jazyk a vytvoří si v mozku akustický slovník .
I po desetiletích hluchoty zůstane v mozku uchován význam zvukových signálů .
Výsledek implantace osob ohluchlých po vytvoření řeči ( postlingvální hluchota ) je proto mnohem lepší než u kongenitálně hluchých .
Rehabilitace sluchu s implantátem trvá měsíce , a i po letech je patrné postupné zlepšování .
Vyžaduje aktivní přístup pacienta , a proto osoby , které se již nedokáží učit a nejsou motivované , nepovažujeme za vhodné kandidáty implantace .
Řeč a kochleární implantace
Neuroprotéza nepomáhá jen při vnímání řeči , ale také při mluvním projevu .
Hlas je ovlivňován bezprostředně sluchem , a proto u úspěšně implantovaných pozorujeme zlepšování kvality hlasového projevu .
Výsledky implantace
K objektivnímu posouzení implantačního zisku byla připravena baterie testů , zjišťující minimální schopnosti slyšení ( MAC test ) pro anglický jazyk .
Obdobný test připravila Foniatrická klinika v Praze i pro češtinu .
Co skutečně slyší , jaká je kvalita zvukového vjemu , mohou posoudit jen sami implantovaní .
Při stimulaci elektrickým sinusovým signálem nevzniká vjem čistého tónu , ale složený zvuk .
Podle stimulačního kmitočtu pacienti popisují vjem jako vrčení , syčení , zvonění a podobně .
Tyto pro normálně slyšícího člověka indiferentní zvuky považují neslyšící za velmi příjemné .
Krátce po implantaci se naučí rozlišovat základní zvuky prostředí , např . zvonek , štěkání psa , auto , mužský a ženský hlas , hudbu .
Při poslechu řeči používají zvukový signál jako pomoc při odezírání .
Pouze ti nejlepší jsou schopni rozumět některým slovům bez odezírání , pouhým " poslechem " elektrického signálu .
Naše nejlepší pacientka přirovnává slyšení s jednokanálovou neuroprotézou k normálnímu sluchu , který si pamatuje z doby před ohluchnutím ! !
Jiná pacientka přirovnává zvuk zprostředkovaný implantátem k nádražnímu rozhlasu .
Obě shodně popisují pozvolné zlepšování " přirozenosti " zvukového vjemu .
Znamená to tedy , že mozek je schopen zpracovat a dokonale využít nedokonale připravený signál z periférie .
Že to nemusí být jen jeden druh signálu , který lze využít , potvrzuje rozdílnost kódovacích strategií u jednotlivých implantovaných systémů .
Zpočátku byla implantace prováděna pouze u dospělých osob .
Do implantací u dětí se vkládaly veliké naděje , hlavně s poukazem na plasticitu dětského mozku .
Dosavadní výsledky implantací dětských pacientů je třeba hodnotit velmi opatrně , ale představa , že plastický dětský mozek ochotně přijme náhradní zvukový signál , se zcela nenaplnila .
I mezi dětmi se vyskytli někteří pozoruhodní pacienti , ale také jedinci s velmi malým implantačním ziskem .
Kochleární implantace stále ještě nejsou běžnou klinickou metodou léčby hluchoty .
Počet implantovaných však ukazuje , že to nebyla slepá ulička , po které se v šedesátých letech našeho století první odvážlivci vydali .
V lékařství se vyskytuje dvojí chirurgie .
Při méně radostné se něco z těla odstraňuje .
Implantace patří k té druhé skupině .
LITERATURA
M . Valvoda a kol . : Současný stav implantací kochleárních neuroprotéz ve světě .
Upíři : mezi sebou jsou reciproční altruisté , ale člověka mohou zabít ( vzteklinou )
Nedávno byl v Scientific American článek ( ? ? ? ) o jihoamerických upírech :
Když se upír s nasátou krví vrátí do sídliště , poskytuje ( zvracením ) potravu jedincům , kteří se za potravou nemohli vydat .
Reciproční altruismus je sociologický fenomén , jehož rozvíjení v lidské společnosti bychom měli věnovat pozornost .
Nyní se ale ukazuje , že titíž upíři ( Desmodus rotundus ) působí velké škody sáním krve na dobytku tím , že přenášejí virus vztekliny .
Navíc vznikla epidemie lidské vztekliny ( vždy smrtelné ) u obyvatel peruánské džungle .
V některých komunitách na takto přenesenou vzteklinu onemocnělo a zemřelo 5 % obyvatel ( Lancet 339 , 408 , 1992 ) .
V izolovaných komunitách v džungli nezbývá než se ve spánku chránit před upíry sítěmi proti moskytům a asi i rychlým ošetřením ran způsobených krev sajícími upíry .
Na místě by také byla preventivní i léčebná vakcinace , na tu však vzhledem k podmínkám není velká naděje .
Ostatně i u nás jsou netopýři ( i když lidskou krev nesají ) nebezpeční přenosem smrtelné vztekliny .
Sch
Ad Redukcionismus v biochemii ( Vesmír 70 , 191 , 1991 / 4 )
Doporučoval bych přidat ještě jeden citát :
" Na světě jsou jen atomy , vše ostatní jsou fantomy .
Jen s atomy a s prázdnem , a z nich jsi složen blázne !
Složený z prázdna , z atomů , ve žlutém jedeš antonu . "
( Jan Vodňanský )
RNDr . Jiří Wilhelm , Praha
Udeření blesku do stromu .
V knížecích Lipperských hájemstvích také roku minulého konala se pozorování o udeření blesků do stromův .
Celkem bylo zjištěno 40 udeření bleskem do právě tolika stromů , při tom 25 kráte do dubův a jen po dvakráte do bukův .
Tu potvrzuje se opět , což již také jinde bylo shledáno , že jest dub strom pro blesk nadmíru nebezpečný .
Většina udeření udála se v červenci .
Všechny stromy až na jediný byly zdravé .
U 11 udeřil blesk nejprve do vrcholu , . . .
Vesmír 15 . listopadu 1892 , str . 35
Něco o středu , kvádru a pavoucích
Tomu , kdo se chce dozvědět , co mají tyto tři názvy společného , nezbývá než si celý koutek přečíst .
Ve své zdařilé eseji o středu Evropy v tomto čísle Vesmíru naznačil jeho autor pěkně , jak ošidné mohou být významy slov .
Zvlášť zajímavé bývají případy rozporu mezi významem úzce odborným , terminologickým , a užíváním téhož slova v běžném vyjadřování .
Leckdy se pak stává , že specialisté v jistém oboru vytýkají běžným uživatelům , že užívají daného slova - termínu " nesprávně " .
Jenže ve skutečnosti bývá situace zcela jiná : onen úzce vyhraněný význam terminologický vznikl specializací významu širšího , běžného , obecného .
Vezměme právě substantivum střed - v běžném úzu jím rozumíme zhruba totéž , co slovem prostředek ( v jeho základním významu ) , tj . tu část nějakého místa , prostoru či času , která je přibližně stejně vzdálená od krajů , okrajů , začátku a konce .
( Je poučné , že slovo střed , s obdobami v jiných slovanských jazycích , je vlastně praprapříbuzné s latinským a řeckým slovem pro srdce : cor , cordis , kardia . )
Takže střed něčeho může být nějaké místo velmi úzce ohraničené , stejně jako oblast širší a ne nutně přesně vymezená ;
a protože jde většinou o střed něčeho , co má tvar nepravidelný , bývá vzdálenost středu od okrajů daného prostoru velmi různá .
Platí to třeba o dopravou přetíženém středu Prahy , o středu Krkonoš , nějaké zahrady , dálnice , sálu , o středu skupiny diváků atp .
Zužujícím posunem tohoto základního obecného výkladu dochází ke geometrickému a fyzikálnímu termínu , kdy střed znamená bod ( tj . bezrozměrné místo v prostoru , tedy jistou abstrakci ) , v termínech jako střed kružnice , koule , střed kyvu , střed rovnoběžných sil aj .
A na druhé straně se užívá slova střed v běžném jazyce často přeneseně , jak to známe z ustálených obratů jako uvítat někoho ve svém středu , nebo ho odtud vyloučit , octnout se ve středu událostí , být středem pozornosti .
Patří sem vlastně i onen střed Evropy , v němž se nalézá Československo .
Tento výraz lze sice chápat neobrazně , tedy ve smyslu " uprostřed " , v její střední části , což je nepochybně pravda , protože moře ( tedy okraj Evropy ) je od nás pěkný kousek .
Ale často tu přisuzujeme slovu střed významový rys závažnosti , historické důležitosti , jde tu o jisté hodnocení polohy naší země , spojené s pocitem hrdosti apod .
Však se také jindy mluví , s jistou dávkou emoce , že jsme v srdci Evropy - jako by tu ožívala ona prastará souvislost slova střed s latinským a řeckým názvem srdce .
To , že odborníci žehrávají na to , že se jejich termíny užívají v neterminologickém smyslu , jsem se přesvědčil už jako gymnazista .
Náš hodný matematik a fyzik se pohoršoval nad známými Nerudovými verši " Bude - li každý z nás z křemene , je celý národ z kvádrů " .
Vždyť prý to nedává smysl : kvádr je přece " mnohostěn ohraničený šesti obdélníky , z nichž protilehlé jsou shodné " ( a ani ten křemen s tím kvádrem k sobě nějak nejdou ) .
Přiznávám se sice , že sémantická interpretace těchto veršů se zdá poněkud obtížná , snad i problematická , ale ta skutečnost , že tu pro Nerudu nebylo východiskem ono geometrické pojetí slova kvádr , nýbrž jeho význam " větší kus kamene se stranami přitesanými pravoúhle " , spojený s představou něčeho pevného , odolného , popříp . mohutného a s kladným citovým postojem , to dovedeme jistě zcela dobře pochopit , stejně tak jako u slova křemen jeho přenesené užití o něčem tvrdém , pevném .
A do třetice další příklad : jsou pavouci hmyz , anebo ne ?
Zeptáte - li se běžného uživatele , řekne vám , že samozřejmě jsou ;
ba v očích nás laiků je pavouk přímo prototypem hmyzu , a to často obtížného .
Nu , a vidíte , od nevím kterého roku pavouci mezi hmyz už nepatří ( protože mají příliš mnoho noh ) a octli se zoologickým právem mezi členovci - pavoukovci .
Dobře jim tak , alespoň jsme se rázem zbavili jednoho obtížného hmyzu - ale vlastně jen zoologové , pro nás ostatní takovým zůstává .
Dš
Neznámo na mém stole
Vesmír 71 , 355 , 1992 / 6
Vesmír 71 , 587 , 1992 / 10
Molekulární biologie , i když si to neradi připouštíme , není jen přísně logickou experimentální disciplínou , ale tak trochu i sbírkou pověr , rituálů a pomíjivé módy , zejména co se týče volby metod a modelů ( což vychází z obecně lidské povahy molekulárních biologů a platí i o jiných oblastech vědy ) .
Mám podezření , že každý experimentální postup obsahuje aspoň jeden krok či jednu chemikálii , které je možno vynechat , podobně jako programátoři říkají , že každý program obsahuje aspoň jednu zbytečnou řádku ( což lze ovšem usvědčit z nepravdivosti matematickou indukcí ) .
" Rituální povaha " experimentálních metod je pochopitelná : postradatelné kroky a chemikálie byly původně použity s rozumným záměrem , a jakmile to celé fungovalo , autor metody už netrávil čas její optimalizací , protože měl na práci zajímavější věci .
Pochopitelná je i " módní " povaha experimentálních modelů ( ve dvacátých letech se v genetice nosila octomilka , v šedesátých baktérie Escherichia coli a teď se o pozornost dělí kvasinky a vyšší eukaryota ) .
Kromě biologických důvodů k volbě modelu ( daný organismus je zvláště vhodný pro řešení dané otázky ) totiž přistupuje i důvod " společenský " : pracují - li na tom všichni , někdo už jistě vyřešil počáteční metodické problémy , a je zaručen zájem o výsledky .
Ale jsou i pověry jiného druhu ;
ty , jejichž iracionální podstatu si už ani neuvědomujeme .
Třeba to , že nám " dobře zavedené " modelové organismy , jako je výše zmíněná baktérie E . coli nebo kvasinka Saccharomyces cerevisiae , po všech těch letech usilovného studia už nemohou připravit žádné podstatné překvapení .
Dokonce jsme si zvykli hledět na E . coli ( a v poslední době někdy tak trochu i na kvasinku ) jako na spolehlivou " živou zkumavku " , která poslušně přijímá a pomnožuje naše genově inženýrské konstrukty na plazmidech nebo umělých chromozómech , a zapomínáme , že máme v rukou opravdový organismus se vším všudy .
Snad také proto vědeckým světem tak otřáslo zjištění , že E . coli dovede " inteligentně " řídit výskyt mutací ve vlastním genomu tak , aby podržela jen ty , které jí přinášejí selekční výhodu .
Není bez zajímavosti , že celá záležitost " selekcí vyvolaných " či " adaptivních " mutací sice z čistě metodického hlediska mohla být objevena už před více než dvaceti lety , ale nakonec pronikla mezi biologickou veřejnost až r . 1988 - zaštítěna autoritou molekulárně biologického klasika J . Cairnse , kterému tato publikace vzápětí vynesla obvinění z lamarckismu .
Z následné diskuse a dalších experimentálních prací se samozřejmě vynořilo několik modelů , které umožňují zabudovat " účelné " mutace do zavedeného mechanistického obrazu života , kterým se molekulární biologie obírá ( viz B . Hall , New Biologist 3 : 729 - 733 , 1991 ) .
Žádný z těchto modelů není úplně uspokojivý , diskuse stále pokračuje a plyne z ní poučení , že opravdu není radno prohlašovat cokoli za dobře prostudované .
Účelové " chování u E . coli nás překvapilo možná proto , že myšlenkové ovzduší moderní biologie po léta nepřálo tématům , která neblaze upomínala na Lysenka .
V případě dalšího velkého překvapení poslední doby - ze strany kvasinky S . cerevisiae - nemáme k dispozici žádnou " politickou " výmluvu : tam prostě celé generace mikrobiologů a genetiků zapomněly na prostou skutečnost , že S . cerevisiae v laboratoři je vlastně jakýmsi " modelem modelu " .
Nestačí nám jednoduchost kvasinkové buňky sama o sobě - používáme navíc zpravidla kmeny haploidní ( s jedinou sadou chromozómů , zatímco " divoké " kvasinky jsou obyčejně alespoň diploidní ) a v zájmu urychlení experimentů kvasinky překrmujeme nepřirozeně bohatými médii .
Stačilo však poskytnout diploidním buňkám podmínky bližší přírodě - a stará známá S . cerevisiae se místo obvyklých hladkých polokulovitých kolonií jala tvořit kolonie pseudomyceliální , připomínající plíseň !
Byl z toho obrázek na první stránku a článek v jednom z nejvýznamnějších molekulárně biologických časopisů ( Gimeno a spol . , Cell 68 : 1070 - 1090 , 1992 ) - a poněkud znepokojující zjištění , že se dosud nejlépe prostudované eukaryotní buňce podařilo ukrýt před bdělými zraky molekulárních biologů aspoň polovinu životního cyklu .
A také zajímavé reakce ze strany kvasinkových genetiků , se kterými na to přišla řeč : nejeden se chytal za hlavu se slovy , že " to " určitě už někdy měl v ruce a že dotyčnou misku neprozřetelně vyhodil v domnění , že chlupaté kolonie nejsou kvasinky , nýbrž plísňová kontaminace .
Není bez zajímavosti , že taxonomové o myceliálním růstu S . cerevisiae vědí ( a píší ) už léta ;
ale mezi molekulárními biology panuje většinou jakási nechuť vůči systematické biologii - a taxonomické práce nečtou .
Jsme tam , kde jsme začali : vývoj vědy řídí nejen postup objevů , ale také móda , pověry , rituály , politika a jiné projevy lidské povahy .
Ale bez zkoumaného předmětu by to přece jenom asi nešlo .
A tu nám dvě výše popsaná nedávná překvapení ze strany dvou nejdůkladněji prostudovaných organismů vůbec připomínají , že s každou živou buňkou vstupuje na náš pracovní stůl nejen objekt , či dokonce model , ale především NEZNÁMO - neznámo , bez kterého by naše počínání nemělo smysl .
RNDr . Fatima Cvrčková
Kterých knih vydaných po listopadu 89 si cením nejvíce a proč
Samozřejmě , že si cením všech , které nemohly zde být vydány před listopadem 89 , ať již to je Solženicynovo Souostroví Gulag , Peroutkovo Budování státu , Vaculíkovy fejetony , Havlovy hry i úvahy a vlastně celá moderní česká literatura nakladatelsky předtím zanedbávaná .
Také si cením odborných děl jako Lorenzova Takzvaného zla , která rovněž potkal podobný osud .
Přesto je však nepovažuji za díla " vydaná po listopadu 89 " , protože byla vydaná v češtině již dříve , ať již v torontském ' 69 Publishers manželů Škvoreckých anebo v Petlici .
Kdo chtěl , mohl je znát .
Proto na tuto obtížnou otázku odpovím dvěma díly , která zasvěcenci sice také znali , ale která v češtině , pokud vím , dříve nevyšla .
Kromě toho umožňují nejenom lépe porozumět minulosti , ale mimořádným způsobem pomáhají orientovat se v současnosti , která je pro nás v demokracii nevycvičené a v ekonomii zaostalé vlastně nová a ne zcela srozumitelná :
Paul Johnson : DĚJINY 20 . STOLETÍ ( Praha , Rozmluvy , 1991 , překl . Jan Čulík )
F . A . Hayek : PRÁVO , ZÁKONODÁRSTVÍ A SVOBODA ( Praha , Academia , 1991 , překl . Tomáš Ježek , recenzent Pavel Bratinka ) .
První z nich je nelítostným převedením veškeré mizérie moderních světových dějin na společného jmenovatele levičáctví , sociálního inženýrství a mravního relativismu .
Druhá je pak k té první jakousi doplňkovou četbou umožňující pochopit veliké dílo tvůrců naší ekonomické i společenské transformace .
Hayek hodnotí 20 . století jako století pověr .
Století pověr je takové , kdy si lidé myslí , že vědí víc , než ve skutečnosti vědí .
Důsledky sociálního inženýrství , dokumentované v Johnsonově knize , toto Hayekovo tvrzení přesvědčivě dokládají .
Cyril Höschl
Přestavby mozkové kůry
Při prohlížení mozkové kůry obratlovců i člověka mikroskopem je zřejmé , že se její stavba místo od místa liší .
Je na tom založeno klasické mapování , jemuž se říká cytoarchitektonika .
V mozkové kůře člověka zjistil již r . 1909 německý neuroanatom K . Brodman více než padesát rozmanitých oblastí , které dodnes od sebe umí odlišit v každém státě jen několik specialistů .
Mozková kůra a její stavba po narození byly skoro celé naše století považovány za něco trvalého , odkud se nervové buňky mohou nanejvýš ztrácet chorobami a stárnutím .
Teprve v poslední době se zjišťuje , že ve skutečnosti je tomu naopak - mozková kůra je pravděpodobně jedním z nejproměnlivějších " orgánů " .
Je sice pravda , že se po narození nebo brzy potom - alespoň u savců - nervové buňky mozkové kůry již nedělí , avšak pod vlivem zevních i vnitřních podnětů rozsáhle mění své elektrické i chemické chování ( krátkodobě i dlouhodobě ) , jakož i stavbu svých výběžků , které mohou růst do délky , větvit se a stavět spoje s výběžky jiných nervových buněk .
V současnosti byl podán další důkaz jednoho z těchto typů proměn ( tzv . plasticit ) mozkové kůry ( Science 252 , 1556 , 1991 ) .
Architektura zrakové části mozkové kůry se dosti výrazně odlišuje od architektury např . té její části , která přijímá informace o dotecích .
B . L . Schlaggar a D . OLeary transplantovali zrakovou kůru krysích embryí v pozdním stadiu vývoje do somatosenzorické oblasti - té , která přijímá informace o dotecích .
A dokázali , že se transplantovaná zraková kůra uspořádala do architektury kůry somatosenzorické .
K čemu jsou tyto pokusy dobré ?
Kromě poznání základních biologických dějů mohou někdy v budoucnosti pomoci s léčením nemocných trpících důsledky ložiskových poškození mozkové kůry .
František Koukolík
57 - 34
Robert P . Crease je profesorem na Státní newyorkské univerzitě ve Stony Brook .
Charles C . Mann je autorem knihy o historii elementárních částic The Second Creation .
Zamyšlení nad knihou
Zdeněk Kratochvíl .
PROLÍNÁNÍ SVĚTŮ .
Středoplatónská filozofie v náboženských proudech pozdní antiky .
Herrmann a synové .
Praha 1991 .
Řecká filozofická myšlenka , která se vynořila koncem archaické doby , prožila svůj zlatý věk v době klasické a proměňovala se počátkem doby helénistické , se ve 2 . stol . př . n . l . rozmělňuje .
Řecké filozofování mění svoji povahu .
Vchází v kontakt s náboženskými proudy , s renesancí řeckých mystérií , orientálních kultů , proměn židovství , s gnózí a příchodem křesťanské zvěsti .
Všechny tyto filozofické a náboženské proudy na sebe vzájemně silně působí , setkávají se téměř každý s každým a představují málo přehledné klubko témat , které kolem 3 . stol . n . l . vykrystalizuje v novoplatónskou filozofii .
Křesťanská větev této filozofie později probudí evropskou renesanci .
Těžiště Kratochvílovy práce spočívá ve studiu filozofických nebo filozofii blízkých motivů ve vybraných pasážích gnostických spisů , textů řeckého hermetického korpusu a pasáží Klementa Alexandrijského .
Zabývá se sledováním pojmového vývoje v celé středoplatónské vrstvě myšlení .
Kniha představuje podnětnou a šťastnou kombinaci původních překladů propojených kompilační studií o jednotlivých filozofických okruzích , autorech a pojmech .
Jedná se o dílo důležité pro pochopení vlivů , jež vplynuly do starokřesťanské tradice , do traktátů renesančních filozofů a vědců , i pro poznání neortodoxních směrů středověké filozofie .
Josef F . Babor
Chaos v biologii
JAROSLAV DROBNÍK
Jakkoli pestré jsou tvary a struktury organismů , jsou konec konců důsledkem struktury a agregace určitých typů molekul - převážně makromolekul .
Bohatost a provázanost životních pochodů , od jednoduché chemické reakce až po komplikované genetické regulace , je svou podstatou opět projevem přeměn a vzájemných interakcí těchto molekul a z nich vytvářených vyšších struktur .
Vývoj biologie založený na těchto premisách vždy provázel stín alternativních hypotéz , které se zakládaly na postulování něčeho mimo svět atomů a molekul , životní síly nebo jiného nehmotného principu .
Nedaly se však objektivně - tj . opakovaně , nezávisle na pozorovateli a místě - potvrdit experimentem , a proto se označují jako nevědecké .
Ze stejného důvodu nemají ani význam pro praktickou činnost lidstva .
To ovšem neznamená , že nemá smysl se s nimi seznámit .
Některé jejich postupy , chápány jako metafora nebo model , mohou být užitečné i v konstrukci vědeckých hypotéz - ta ostatně není možná bez fantazie , jejíž zdroje mohou být jakékoli .
Naše poznání má vlastnost fraktálů : část celku má stejně složitou strukturu jako celek , neboť každá část , na kterou celek při zkoumání rozložíme , se v dalším kroku opět stává celkem .
Řečeno jinou metaforou má naše snaha dosáhnout pravdy stejný průběh jako urychlování hmotné částice k rychlosti světla : čím blíže se k pravdě dostáváme , tím roste obtížnost postupu .
Proto v každé etapě poznání zůstává nenulový rozsah skutečností nepoznán a vzhledem k fraktálové povaze může být vnímán jako neznámý celek .
Na tomto základě pak staví a bude vždy stavět onen proud alternativních hypotéz života i světa .
Domněnka , že s postupem vědy alternativní hypotézy vymizejí , je iluze .
Naivní je také představa , že tyto hypotézy mají stále onu primitivní podobu klasické " životní síly " .
Z výše uvedených důvodů skutečně jako stín provázejí vývoj vědy , a proto i ony se modernizují .
Alternativní hypotézou v biologii naší doby je např . představa , že život na Zemi založila jakási vesmírná civilizace .
Tato hypotéza se zrodila z množiny nepoznaných skutečností týkajících se evoluce genetického kódu .
Kromě množiny nepoznaných skutečností mají alternativní hypotézy ještě další kořen , ze kterého stále vyrůstají .
V prvém odstavci jsme prohlásili , že pro tvary a procesy v biologii jsou určující vlastnosti molekul .
Zhusta se však tato teze formuluje tak , že tvary a procesy v biologii lze bezezbytku vysvětlit vlastnostmi a interakcemi molekul .
Takové tvrzení je však v rozporu se skutečností a z tohoto rozporu klíčí antiteze , že kromě fyziky a chemie molekul potřebujeme ještě další princip , sílu či intelekt k vysvětlení života .
Pokusíme se paralelou jednoduchého příkladu ukázat , že tomu tak není :
Povolíme - li vodovodní kohoutek jen tak , aby voda netekla spojitým proudem , ale dostatečně k tomu , aby neodkapávala pravidelným laminárním způsobem , nastane v jeho ústí turbulence a kapání je nepravidelné .
Nikdo nebude v tomto jevu hledat přítomnost žádného vyššího principu či neznámé síly .
Jde jen o hydrodynamiku , povrchové napětí , gravitaci , atd . , čili o soubor známých zákonů ;
nicméně délku intervalu mezi odkápnutím dvou následných kapek předpovědět nemůžeme .
Je sice determinován zmíněnými zákony , ale jejich vztah k jevu , který pozorujeme , není lineární , tj . důsledek není úměrný příčině .
Naopak , v turbulenci může mít nepatrná příčina velké důsledky a naopak .
To vede ke zřetězení příčin a následků způsobem , který nazýváme deterministický chaos .
Výsledek jevů řídících se deterministickým chaosem není však náhodný .
Počasí je dobrým příkladem .
Víme , že předpověď na delší dobu je značně nejistá , ale lidové pranostiky nás přesvědčují , že ve větším souboru existují jisté pravidelnosti .
Ty bychom objevili i v pokusu s kohoutkem , kdybychom vhodným způsobem registrovali větší počet kapek .
Vlastností deterministického chaosu je totiž užší či volnější nahloučení stavů okolo určité hodnoty nazývané atraktor .
V případě počasí jsou to ony předvánoční oblevy , zmrzlí muži , Medard apod .
Poznání zákonitostí deterministického chaosu je poměrně novou disciplínou , a proto ne všechny vztahy jsou známy , a hlavně aplikace na jiné vědní obory jsou v samých začátcích .
V biologii se prokázalo , že i tak pravidelný jev jako bušení srdce je důsledkem zákonitostí chaosu .
V tomto případě atraktor vymezuje úzkou oblast jevů .
V případě výše zmíněného počasí je oblast atraktoru , jak každý víme , poměrně široká .
Je zřejmé , že aplikace principu chaosu bude velmi plodná v ekologii , evoluci , ale méně zřetelné je , že takto musíme nahlížet i na biochemii a molekulární genetiku .
V chemismu reakcí , které uskutečňují přeměnu látek a energií v organismech , je jen málo takových , jež mají stoprocentně jednoznačný průběh .
Většinou z výchozího stavu může s různou pravděpodobností probíhat několik reakcí .
Ještě zřetelněji vynikne takovýto multipotenciální charakter u asociace makromolekul , která je podstatou molekulární genetiky .
Každé přisednutí např . dvou polynukleotidů na sebe nebo specifické bílkoviny na určité místo na DNA či určité molekuly na receptor je určeno asociační konstantou danou množstvím uvolněné energie .
Přisednutí na " chybné " místo je také charakterizováno asociační konstantou a " správnost " pochodu z hlediska genetického , biochemického nebo regulačního je pouze výrazem kvantitativního rozdílu obou konstant .
Konstanty tedy determinují biochemické pochody , genetické či jiné regulace , a proto nepatrná změna v okolí děje , která v rozhodujícím okamžiku změní energetické stavy a tím i poměr konstant , může mít obrovské důsledky z hlediska životních pochodů .
Známým příkladem malých změn s velkými následky je kvantověmechanický tunelový jev , který může způsobit , že v okamžiku párování nukleotidů jsou elektrony v konjugovaném systému bází na " nesprávném " místě .
Právě nelinearita kauzálních vztahů je momentem , který podřizuje jak biochemii , tak i molekulární genetiku zákonitostem deterministického chaosu .
Tedy nikoli zvláštní síla , princip , či transcendentní intelekt je příčinou , proč nemůžeme redukovat životní děje na pouhou fyziku a chemii molekul .
Tyto faktory sice životní děje determinují , ale způsobem , který nedovoluje zpětně z velikosti důsledků usuzovat na velikost příčin a obdobně nedovolí jednoznačně předpovídat děje na větší počet kroků do budoucna .
Je velmi žádoucí , aby zejména pedagogové a mladá generace si tyto skutečnosti uvědomili , protože ve velké většině probíhá výklad , a tedy i vnímání biochemie , a zejména molekulární genetiky tak , jak by procesy v organismech probíhaly podle jednoznačné lineární kauzality .
Ve skutečnosti nejsou " zákonitosti " , které píšeme na tabuli a do učebnic ničím jiným než atraktorem dějů probíhajících podle deterministického chaosu .
Není pochyb o tom , že využití modelu deterministického chaosu přinese v blízké budoucnosti zcela nové přístupy v biologii .
Patrně nejdříve v ekologii a evoluci , později ve fyziologii , biochemii a molekulární genetice .
Mám jen obavu , jak se uplatní naše biologie , protože na rozdíl od anglosaského způsobu univerzitního vzdělání je u nás tradiční separace studia biologie od matematiky a fyziky považována div ne za přednost .
Listopad ve vědě
O čem se psalo ve světě i u nás
Všední život amerických laureátů Nobelovy ceny
V minulém přehledu jsme se zmiňovali o opravdu bohatém životě francouzského laureáta za fyziku , prof . Georgese Charpaka .
Odměnění vědci za chemii a fyziologii jsou naproti tomu lidé s poklidnými vědeckými kariérami .
Všechny ceny v tomto případě směřují do Spojených států .
Rudolph Arthur Marcus , americký profesor chemie , se narodil 21 . července 1923 v Montrealu .
Vzdělání získal na McGillově univerzitě a pak působil v kanadské Národní radě pro výzkum .
Dalšími " štacemi " byly University of North Carolina , polytechnika v Brooklynu , University of Illinois až posléze Kalifornská univerzita .
Nyní je jeho jméno spjato s Kalifornskou technikou .
K jeho zájmům patří hudba , historie , tenis a lyžování .
Edmund Fischer , americký profesor biochemie , má zásluhou svých švýcarských rodičů za rodiště Šanghaj , a to v dubnu 1920 .
Vysokoškolské vzdělání získal na přírodovědecké fakultě ženevské univerzity , kde začal pracovat jako asistent .
Roku 1950 se tu stal soukromým docentem .
Roku 1953 zamířil na Kalifornskou techniku , ale už téhož roku se trvale usadil na University of Washington v Seattlu .
Roku 1956 se zde stal profesorem .
Edwinu Krebsovi je 75 let .
Narodil se v americkém státě Iowa , studoval v USA , kde se r . 1940 stal lékařem .
Prakticky celý život pracuje na University of Washington v Seattlu .
Tam oba laureáti společně přišli na svůj objev , o nějž prý " zavadili náhodou " .
Ale o tom už zevrubněji v našem tradičním obsáhlém pohledu na letošní laureáty Nobelovy ceny ( viz články na str . 10 - 14 v tomto čísle ) .
Chirurgický robot je úspěšný
V listopadu voperoval v Kalifornii - v Sutter General Hospital v Sacramentu robot ROBODOC 68 letému pacientovi umělý kyčelní kloub .
Robot ( samozřejmě pod přísným dohledem chirurga Williama Bargara ) skutečně uspěl výtečně .
Dokázal daleko přesněji napojit kloub na stehenní kost .
Kloub vsazený robotem také daleko jemněji zapadá do kloubní jamky - plochy kloubu a jamky se dotýkají na 90 % plochy , zatímco při operaci skvěle provedené lidmi je dosud tento styk 40 % .
Robot řídil ne pouze jeden počítač , ale hned dva .
Ten druhý kontroloval práci prvního .
A robot se také vždy zeptal člověka , zda může pokračovat v operaci dál .
Plán operace připravili lékaři pomocí analýzy počítačovou tomografií .
Aparatura byla vyvinuta společně vědci Kalifornské univerzity v Davisu a firmy IBM .
Umělý inteligentní robot byl poprvé na světě ověřován r . 1991 v londýnské Imperial College při operaci prostaty a rovněž s dobrým výsledkem .
Americkému experimentu předcházelo 25 voperování umělých kyčelních kloubů psům .
Dodejme , že to byly pokusy na nemocných psech , kteří tuto operaci měli podstoupit , nikoli psech zdravých .
První úspěch vybízí , aby se v operacích pokračovalo .
Američtí lékaři chtějí své zkušenosti shrnout , až těchto operací bude provedeno deset .
A pak se začne také uvažovat o použití robota při jiných operacích , např . kolena .
Dovolí poslanci býku otcovství ?
Koncem listopadu nebo začátkem prosince měl holandský parlament rozhodnout zásadní otázku , zda býček Herman , který dospěl , smí být připuštěn ke kravičkám a stát se tak otcem .
Herman , který se narodil u Leydenu firmě Gene Pharming Europe , je totiž první transgenový býk na světě .
Narodil se při experimentování , jehož cílem je přenést do krav upravený lidský gen pro bílkovinu laktoferrin .
Tato látka spoluvytváří přirozenou ochranu savců proti infekcím .
A krávy s tímto vylepšením genové výbavy by měly být odolnější proti mastitidě , zánětu mléčné žlázy .
Bioinženýrům laboratoře se však nenarodilo telátko rodu ženského , ale mužského .
A tak výzkumníkům nezbývá než doufat , že Herman by přenesl gen na své dcery .
Pokud se ovšem bude moci svého rodičovského poslání ujmout a poslanci mu to umožní .
Vše totiž komplikuje zásadní debata v zemích Evropského společenství o patentování výsledků biotechnologických experimentů .
A tak je možné , že Gene Pharming si svůj přínos nebude moci dát patentovat , což se jí pochopitelně moc nelíbí , protože nezíská zpět své investované peníze .
Může dojít dokonce k tomu , že jí nakonec dovolí patentovat Hermana , ale ne už jeho dcery , o které jde především .
Spor se docela široce rozhořel .
Ministr zemědělství se dostal do konfliktu s předsedou strany zelených .
Všechno dělá ještě složitější stanovisko Holandské společnosti pro ochranu zvířat , která žádá radikální zákaz veškerých pokusů s geny zvířat .
Představitel holandského Národního ústavu veterinářského výzkumu pochybuje o účinnosti boje proti mastitidě tímto způsobem , argumentuje tím , že je vyvolávána více příčinami .
Firma Gene Pharming je však přesvědčena , že laktoferrin z mléka krav ( kterým se tím nijak neubližuje ) by úspěšně pomohl zvládnout lidské infekce , dokonce i některé příznaky aidsu .
Jiní lékaři oponují . . .
A Herman na své nevěsty stále čeká . . .
Lyžařský výcvik v myšlenkách
V populárněvědeckých časopisech stále častěji čteme o tzv . virtuální skutečnosti .
Počítače dokáží vytvořit " neskutečnou skutečnost " .
Dáte si na hlavu speciální přilbu , v počítači si postavíte dům , vejdete do budovy , procházíte místnostmi a tam , kde chcete , otevřete dveře nebo se podíváte z okna .
Prožíváte to jako skutečnost .
V Japonsku využili této virtuální skutečnosti k výcviku začínajících lyžařek .
Když přijdete do takové " tělocvičny " , uvidíte adeptku lyžařství v kombinéze uprostřed malé ohrádky .
Stojí v lyžařských botách na simulátoru terénu , ruce na hůlkách .
Na hlavě má něco jako velké brýle .
Lyžařka plně prožívá , jak jede ze svahu , přizpůsobuje se terénu , přenáší váhu z lyže na lyži , zatáčí , reaguje na to , co se vynoří vpravo , když pootočí hlavu na druhou stranu , vidí , co ubíhá nalevo . . .
A počítač přitom hlídá její námahu , jak se jí zvyšuje puls , zda prožívá obavu před strmým svahem .
Za pár lekcí " lyžování v myšlenkách " se z úplné začátečnice stane slušná lyžařka , která se může vydat do terénu .
Této metody virtuální skutečnosti se má používat i při výchově manažerů nebo při nácviku odolnosti vůči stresu .
Benvenistova pověst na bodu mrazu
O aféře francouzského imunologa Jacquese Benvenista jsme se už ve Vesmíru zmiňovali dostatečně .
Jeho proslulý článek v Nature z r . 1988 dosud neupadl do zapomenutí svými závěry , které vyznívaly uším současné vědy dost podivně .
Na veřejnosti celý střet rozhořel intenzívním plápolem především proto , že Benvenistovy vývody vyznívají jako podpora homeopatie .
Aféra znechutila řadu francouzských vědců .
Benveniste sám se octl téměř na okraji vědeckého společenství , aniž však v demokratické Francii přišel o své ředitelské místo .
Zlé však pro něho bylo , že ztratil finanční podporu firmy , která je hlavním producentem homeopatických léků .
Jí se samozřejmě nepříjemná příchuť aféry nehodila . . .
Benveniste našel šanci u konkurenční firmy , nevzdal se , konstruoval nové protokoly experimentů , formuloval další hypotézy .
Tisku se však všemožně vyhýbal .
A nyní dosáhl úspěchu , po kterém velice toužil : referovat o svých výzkumech na prestižním vědeckém pracovišti .
Po mnoha pokusech setkat se s uznávanou vědou byl pozván , aby proslovil přednášku v pařížském Pasteurově ústavu .
Došlo k tomu 7 . září .
Pozval jej vedoucí oddělení buněčné fyziologie Philippe Marliere .
Stovka vědců vyslechla Benvenistovy vývody .
Objevitel " paměti vody " popisoval své experimenty a teorie .
Publikum mlčelo , smích se ozval jen občas .
Když však zazněly výroky o proměně biologické informace na elektromagnetickou , někdo to nevydržel a sálem zaznělo : " Pane , jste blázen a já odcházím ! "
Další odcházeli diskrétněji .
Ti , kteří zůstali do konce , byli zajedno : Benveniste nešel k věci a nikoho nepřesvědčil o serióznosti své práce .
Benveniste si hořce postěžoval na průběh přednášky , na bezvýslednost svého úsilí .
Nicméně aureola skutečnosti , že své výzkumy předložil v Pasteurově ústavu , má pro něho obrovskou cenu .
Což je poučení nejen v případě Benvenistovy aféry a nejen ve Francii .
Nové časy na Rusi prokazuje i příkaz kalininského obvodního lidového soudu z 2 . listopadu propustit z vyšetřovací vazby Vilja Mirzajanova , pracovníka Ústavu organické chemie a technologie Ruské akademie věd .
31 . října byl V . Mirzajanov obviněn vyšetřovateli ministerstva bezpečnosti Ruské federace z prozrazení státního tajemství .
Autor napsal společně se Lvem Fedorovem do Moskevských novostí , že SSSR pokračoval r . 1987 přes oficiální prohlášení ve vývoji chemických zbraní a že Rusko nedávno zkoušelo novou jedovatou látku v Kazachstánu bez vědomí kazašského prezidenta Islama Karimova .
Vzniklo z toho podezření , že 25 miliónů dolarů , které Rusko dostalo od USA na likvidaci chemických zbraní , bylo naopak použito ve prospěch vojenského průmyslového komplexu , a tedy i na vývoj chemických zbraní .
V . Mirzajanov musel být propuštěn - vyšetřovací vazba mohla trvat celých 10 dnů .
Záležitost po právní stránce není jednoduchá .
Např . se ukázalo , že současné Rusko nemá platný zákon na ochranu státního tajemství , ani oficiální seznam utajovaných skutečností .
Státní orgány zvyklé z minulosti jednat bez ohledu na zákon se pokoušejí dál tvrdě vládnout .
Soud však usoudil , že Mirzajanov není nebezpečný společnosti a že vyšetřování může probíhat při jeho pobytu na svobodě .
Nicméně advokátovi vědce se podařilo až 16 . listopadu překonat snahu ministerstva bezpečnosti neumožnit nahlédnutí do spisů .
Ale moc se nevzdává .
Představitel ministerstva bezpečnosti generál J . Djomin na tiskové konferenci káral deník Izvestija za nekompetentnost právnických vývodů a nesnesitelnost jeho komentářů .
Cesta k právnímu stavu v postkomunistických státech opravdu nebude lehká .
Výkup vojenského tajemství
Pamatuji se na vyprávění několika našich vědců , s jakými potížemi se jim podařilo pronikat za svými americkými přáteli do Livermorské laboratoře , kde probíhaly utajované americké vojenské jaderné výzkumy .
Pro sovětskou propagandu to bylo místo přímo s ďábelským posláním .
A teď dochází k šokujícímu obratu .
Představitelé Livermorské laboratoře se vydali do Ruska , aby odtud odjížděli s 19 ruskými kontrakty a jedním ukrajinským navíc .
" Poprvé americká vojenská laboratoř kupuje výsledky práce nedávného nepřítele Ameriky .
Jde o informace , za které by v minulosti americká výzvědná služba platila zlatem , " komentuje to západní tisková agentura .
Vše šlo v dříve tak byrokratické zemi neobvykle rychle .
Šéfové Livermoru si před několika měsíci vyrazili do Moskvy , Dubny a do dříve " zakázaných " měst Sverdlovsku , Čeljabinsku a Armaviru , celkem do 14 ústavů .
Např . akademiku G . Mesjacovi , vedoucímu uralského centra Ruské akademie věd nabídli Američané za výzkumné výsledky jeho současného projektu 300000 - 400000 dolarů .
V Lebeděvově fyzikálním ústavu se za 75000 dolarů nakupují výsledky výzkumu laserů , vysokoteplotního plazmatu a vybuzování termojaderné fúze pomocí laseru .
Dochází ke sporům .
Někteří ruští komentátoři to označují za nesmyslně laciný výprodej .
Co je falešnost obrazu úrovně sovětské vědy a co skutečnost ?
Co však má dělat např . Spektroskopický ústav v Troicku u Moskvy , který nedostal od října žádné finanční prostředky ?
Americká částka 25000 - 30000 dolarů je pro jeho pracovníky nepředstavitelné bohatství .
A vůbec nemají pocit , že šli při prodeji pod cenu . . .
G . Mesjac to komentoval smutně : " Američané jsou molodci , přijíždějí a nakupují myšlenky .
Ale totéž by mohli dělat představitelé kteréhokoli ruského podniku . "
Jenže , kdy k tomu dojde ?
Ruští vědci prozatím nevidí východiska .
Jednotlivé ústavy musí ihned zhubnout o 30 - 40 % .
Vědci nevědí jak žít z platu 4000 rublů , což je méně než životní minimum .
A tak se hledá řešení i ve slepé uličce stávek a manifestací za vyšší příděly peněz od státu .
Např . právě 1 . listopadu pracovníci Ruské akademie věd protestovali v Gorkého parku kultury v Moskvě .
Telegramy jim vyslovovali podporu kolegové z Petrohradu , Novosibirsku , Vladivostoku , Permu , Jekatěrinburku , Chabarovsku . . .
Sliby B . Jelcina prezidentu Ruské akademie věd Juriji Osipovovi za přítomnosti premiéra Jegora Gajdara jsou odsouzeny vývojem situace zůstat sliby .
Tak dříve prestižní oblast kosmonautiky poskytuje pravdivý obraz dneška .
Jak oznámil generální ředitel Ruské kosmické agentury , r . 1992 chtělo Rusko vypustit 25 civilních a 70 vojenských objektů .
Podařilo se uskutečnit pouze 14 civilních a 27 vojenských startů .
Srovnejme to se 101 starty v SSSR r . 1982 .
Velké plány komercializace kosmonautiky selhaly - za minulých 6 let se podařilo realizovat jediný kontrakt se zahraničím .
Třetina kvalifikovaných sil už z kosmického průmyslu odešla za lepším .
Rusko zůstává na financování samo , např . Kazachstán se uvolil přispívat na bajkonurský kosmodrom jen 6 % celkových nákladů .
V pilotované kosmonautice je podepsána smlouva pouze s vysíláním francouzských astronautů k Miru .
Jednání s Evropskou kosmickou agenturou , Německem , Izraelem a Jižní Koreou teprve probíhají .
A přitom požadovaných 15 miliónů dolarů za start jednoho kosmonauta je pouze nedostatečným příspěvkem k udržování ruské družicové stanice Mir .
Příklady vztahu " chudých " k vědě
Unikátní radioteleskop
Pozoruhodný poměr k vědě prokázaly nyní Indie a Mauritius .
Spojily své síly , aby v Indickém oceánu vybudovaly prestižní radioteleskop .
A nechtějí ani cent , penci či pfenik nebo technickou pomoc .
Teleskop na Mauritiu bude pracovat na vlnové délce 2 m a tak se svým zaměřením stává na jižní polokouli unikátním nástrojem ke studiu centra naší Galaxie , Mléčné dráhy .
Přístroj přišel spolupracující instituce - University of Mauritius , Ramanův výzkumný ústav v Bengalúru a Indický astrofyzikální ústav v témže městě na 1.9 miliónů dolarů .
Tvoří jej tisícovka pevných i pohyblivých antén rozmístěných ve tvaru písmene T .
Znečištění Zálivu - mírný optimismus
Řada týmů z různých zemí analyzuje ekologické důsledky iráckého útoku na Kuvajt .
Američtí vědci se soustřeďují především na ropné skvrny na hladině Perského zálivu a na důsledky požáru ropných vrtů .
Výsledky jsou celkem shodné .
Mořský ekologický systém se ozdravuje , ale existují i místní zhoršení .
Ropa se v mořské vodě uspokojivě rozkládá a zdravotní stav ryb a měkkýšů se zlepšuje .
Vědci však nedokáží spolehlivě odlišit , jakým podílem se na zlepšujícím se stavu Zálivu podílí sama regenerační schopnost přírody a nakolik se tu projevuje omezení námořní dopravy ropy a tím nižší " běžné " znečišťování .
Německý tým však na pobřeží Saudské Arábie stále ještě bohužel nezjistil návrat řady vymizelých živočišných druhů .
Lidské hrátky se skleníkovým efektem Země
Metan se považuje za jeden z plynů , který nejvýrazněji přispívá k oteplování naší planety mechanismem skleníkového efektu .
Američtí a australští vědci nyní publikovali analýzu proměn obsahu metanu v naší atmosféře v údobí květen 1983 - prosinec 1990 .
Využili k tomu analýzy vzorků z 28 různých míst na celé zeměkouli .
Tým konstatoval , že zvyšování koncentrace metanu v ovzduší se výrazně zpomaluje .
Podle propočtů by při stávajících trendech došlo k tomu , že by obsah metanu v ovzduší Země měl dosáhnout maxima r . 2006 a pak už by nevzrůstal .
Věda však posud neví , jakým podílem se na dosavadním růstu podílejí přírodní zdroje a lidská aktivita , čemu tedy vděčíme za snižující se tempo zamořování atmosféry tímto plynem .
S největší pravděpodobností je to odraz proměn aktivit současné civilizace .
Nosit sovy do Atén ?
O spletitých cestičkách lidského uvažování vypovídá aféra s antarktickým ledem v chilském pavilónu na EXPO v Seville .
Šlo o kus ledovce o hmotnosti 60 tun .
Jistá skupina ochránců životního prostředí proti tomu důrazně protestovala : že Antarktida je už ohrožena natolik , že ještě krást odtud led je velká ničemnost a přestupek proti ekologicky uvážlivému chování .
Chile se nakonec cítilo povinováno nenechat na sobě takovou hanbu a rozhodlo se po skončení výpravy led ( nyní už jen 40 tunový ) odvézt zpátky do Antarktidy .
Jenže španělští ekologové spočítali , že odvoz ledovce do Valparaisa a pak k jižnímu pólu vyvolá tolik spalin z motorů nákladní lodi , že by právě působením skleníkového efektu způsobil roztání onoho ledovce . . .
Takže nula od nuly by pošla .
Stálo by to 30000 dolarů .
Nebylo by lepší tyto finance vynaložit účelněji přímo v Antarktidě na zlepšení ekologické situace ? , ptají se rozumně uvažující ekologové .
Biosféřané mají hlad
Ve Vesmíru jsme už psali o ojedinělém i nákladném experimentu v USA s Biosférou 2 .
V naprosto uzavřeném ekologickém systému žije pokusná osádka už rok .
A ukazuje se , že ekologický systém vyrábí méně potravy než se plánovalo .
Na jednoho obyvatele Biosféry připadá denně skrovná porce ( 1784 kalorií - Američané se této jednotky hned tak nevzdají ) .
Tito štíhlí lidé proto už zhubli v průměru o 10 kg .
Přesto se to neodráží na jejich zdravotním stavu - sice jim drasticky poklesla v krvi hladina cukru a stejně tak i krevní tlak .
Mají v krvi mnohem méně bílých krvinek .
Vědci jsou nicméně přesvědčeni o prospěšnosti takové nízkoenergetické , téměř vegetariánské potravy .
Vždyť např . krysám nadmíru prospívá , prodlužuje jim život .
A ani odolnost organismu posádky se nijak nesnížila .
Roy Walford , lékař Biosféry tedy není znepokojen , ovšem tato hladová dieta nebyla součástí experimentování .
Lékařům se tak nabízí navíc zkoumání regulace cholesterolu v lidském organismu .
Nedostatek potravy je způsoben nedostatečnou rozlohou zemědělské půdy , skleník propouští méně světla a výnosnost rostlin , např . obilí a brambor , je nižší , a navíc trpí také chorobami .
Zhubnutí , ač není nebezpečné , má negativní vliv na experiment tím , že pokusné osoby jsou méně aktivní .
Ale je tu i další problém : rostliny produkují méně kyslíku než se předpokládalo .
Tucson , kde skleníky jsou , leží ve výši 700 metrů nad mořem .
Obyvatelé Biosféry vdechují tolik kyslíku , jako kdyby žili někde v Tibetu , ve výši 3.5 km nad hladinou moře .
Ukazuje se tedy , že ekologické soustavy jsou složitější , než si dovede věda dnes představit .
Tím promyšlenější by měly být zásahy do biosféry vytyčené celou naší planetou .
Ivo Budil
Na obálce : Růžicová mlhovina v Jednorožci - uprostřed je hvězdokupa NGC 2244 .
Snímek David F . Malin , uveřejněno s laskavým svolením Royal Observatory Edinburgh a Anglo - Australian Observatory
2
Růžicová mlhovina v Jednorožci - detailní pohled na centrální dutinu s hvězdokupou NG 2244 .
Snímek David F . Malin , uveřejněno s laskavým svolením Anglo - Australian Observatory
3
Vnitřní část mlhoviny M 42 v Orionu .
Dobře je vidět " Lichoběžník " ( Trapezium ) uvnitř mlhoviny - tyto čtyři hvězdy způsobují záření mlhoviny .
Snímek Eugene A . Harlan , uveřejněno s laskavým svolením Lick Observatory
Změny srážek , spočítané na základě zhlazených desetiletých průměrů , ke kterým by došlo při zdvojnásobení obsahu oxidu uhličitého v atmosféře .
Změny jsou spočítány pro měsíce červen , červenec a srpen třemi různými klimatickými modely o vysokém stupni rozlišení .
( IPCC Specific Assesment , 1990 )
5
Změny v původní vlhkosti , spočítané na základě zhlazených desetiletých průměrů , k jakým by došlo při zdvojnásobení obsahu oxidu uhličitého v atmosféře .
Změny jsou spočítány pouze pro období prosinec , leden a únor třemi různými klimatickými modely o vysokém stupni rozlišení .
Je užitečné si uvědomit , že model je pouze modelem , a nikoli mapou skutečnosti , a že základní informace , kterou nese , je průběh obecných trendů .
Srovnáním prvního modelu s ostatními dvěma vynikne další vlastnost klimatických modelů - při vyšší geografické rozlišitelnosti se nám zdánlivě jednolitá území rozpadají na mozaiku mikroregionů , jejichž individuální klimatické trendy mohou být opačné , než je trend celkové plochy .
Například i při celkovém zvýšení půdní vlhkosti ve střední Evropě můžeme očekávat , že některé části Karpatské kotliny budou stále sušší .
( IPCC Scientific Assesment , 1990 )
Nejjedovatější štír Leiurus quinquestriatus ( čeleď Buthidae ) , skutečná velikost okolo 9 cm
7
Pralesní druh Lychas mucronatus ( čeleď Buthidae ) z Thajska .
V přírodě se dá zastihnout v noci , kdy čile pobíhá po kůře pralesních velikánů , skutečná velikost do 6 cm
8
Samec marockého štíra Androctonus bicolor ( čeleď Buthidae ) , skutečná velikost okolo 10 cm .
Snímky František Kovařík
Do černobílých fotografií prosíme vysadit čísla v helv . pltč . 9 do bílých kroužků podle přiložené makety jejich umístění u snímků č . 9 , 10 , 11 , 12
1 .
Spodní strana prosomatu a mesosomatu štíra Euscorpius carpathicus ( čeleď Chaetidae ) .
Na přední části těla ( nahoře ) jsou odpreparována klepítka , takže je vidět neobvyklá ústní dutina ( 1 ) , ve které začíná po vylití enzymů ze střeva natrávení kořisti .
Ztekucená potrava je při polykání cezena hustými chlupy .
Dno dutiny je tvořeno kyčelními výběžky prvních dvou párů končetin ( 2 ) .
Pohlavní otvor je kryt zvláštní destičkou ( 3 ) a po jeho stranách vyniká pár hřebínků ( 4 ) - smyslových orgánů , u nichž se předpokládá mechanorecepce a chemorecepce .
Na třetím mesosomálním článku je patrný pár stigmat ( 5 ) , zvětšení 20 x
11
2 .
Část spodní strany pedipalpy kyčle štíra Euscorpius carpathicus ( čeleď Chaetidae ) .
Štěrbiny lyriformních orgánů ( 1 ) registrují kromě mechanických podnětů vycházejících z kutikuly ( napětí , tah ) také některé zvuky .
Trichobothrie ( 2 ) mají podobnou stavbu jako u jiných členovců .
Seta , která je vetknuta do kruhovitě vyvýšené kutikulární membrány , se podílí na zachycení různých hmatových a zvukových podnětů .
Vzájemná poloha trichobithrií je významným systematickým znakem .
Zvětšení 80 x
3 .
Hřebínky se vyznačují komplikovanou stavbou , na dvouřadou lamelu ( 1 ) nasedají zuby ( 2 ) , které nesou smyslové buňky , Euscorpius carpathicus , zvětšení 28 x
12
4 .
Detail spodní strany prosomatu .
Ústní dutina je zakryta chelicerami ( 1 ) .
Chodidlo končetiny ( 2 ) má tři drápky a smyslové chlupy , Euscorpius carpathicus , zvětšení 28 x
Snímky František Weyda
1 .
Telson štíra Orthochirus scrobiculosus z čeledi Buthidae .
Pod hrotem ústí pár jedových žláz , zvětšení 30 x
15
2 .
Koncová část klepeta štíra Mesobuthus gibbosus z čeledi Buthidae , zvětšení 75 x
3 .
Hrot telsonu štíra Mesobuthus gibbosus z čeledi Buthidae .
Na snímku je patrné jedno z ústí páru jedových žláz , zvětšení 690 x
16
4 .
Ústí ( stigma ) plicního vaku je ovládáno svaly , které je mohou uzavřít .
Pro tyčinkovité výrůstky v ústí se předpokládá smyslová funkce , Euscorpius carpathicus , zvětšení 240 x
Snímky František Weyda
Detailní pohled na mláďata štíra Heterometrus cyaneus z čeledi Buthidae .
Snímek zachycuje jejich první okamžiky života , skutečná velikost dospělce je okolo 12 cm
18
Synantropní druh štíra Centruroides margaritatus ( čeleď Buthidae ) .
Na snímku je samice s mláďaty před prvním svlékáním , skutečná velikost dospělce je okolo 10 cm
19
Samice drobného mexického štíra Vejovis granulatus ( čeleď Vejovidae ) , jejíž mláďata se právě rozbíhají .
Jedno z nich je na fotografii vpravo dole , skutečná velikost dospělce je asi 2 cm .
Snímky František Kovařík
8 / 8
Zorka Ságlová
Rabbits III , 1991 , 145 x 145 cm
razítko , akryl a olej na plátně
21
Zorka Ságlová
Eros with Hare , 1992 , 100 x 130 cm
akryl na plátně
Záznam infračerveného signálu , který 20 . 1 . 1965 zachytil Eric Becklin v oblasti asi 1 ' na sever od Lichoběžníku
23
Kresba Vladimír Renčín
24
Kresba Vladimír Renčín
25
Kresba Vladimír Renčín
26
Georges Charpak , narozen v Dambrovici v Polsku 1 . srpna 1924 .
1943 až 1945 koncentrační tábor Dachau .
Poválečnými víry zanesen do Francie .
Francouzské občanství r . 1946 .
Do školy chodil v Montpellieru a Paříži .
Studium na vysoké škole hornických věd ukončeno titulem inženýra .
1948 až 1959 práce v Národním vědeckém středisku v Paříži .
1955 doktorát fyziky na College de France , Paříž .
Od r . 1959 v CERNu - Evropské laboratoři pro výzkum elementárních částic .
1984 " Jolliot - Curie " profesura na Vysoké škole fyziky a chemie města Paříže .
Čestný doktorát University v Ženevě .
Od r . 1985 členem Francouzské Akademie věd .
Mimo jiných významných vědeckých poct obdržel nejvyšší vyznamenání Evropské fyzikální společnosti " Cenu za vysoké energie a fyziku částic " .
R . 1953 svatba s Francouzkou Dominique Vidal .
Tři děti - synové Yves a Serge , dcera Natálie .
Dnes šedesátiosmiletý penzista je dále plně vědecky činný , má rád hudbu a divadlo a v zimě lyžování
28
Rudolph Marcus
29
Edmond Fischer
30
Edwin Krebs
31
Kožlí u Orlíka , okres Písek - " birituální " mohyla s kostrovým pohřbem ženy a rozptýleným žárovým pohřbem několika osob a zvířat ;
a - okraj násypu , b - zbytky symbolického " domu " , c - nerozbitá nádoba , d - rozptýlené zlomky tří rituálně rozbitých nádob , e - spálené kosti lidí a zvířat
32
Dražičky u Tábora - největší slovanské mohylové pohřebiště v Čechách
33
" Domy mrtvých " pod mohylami v Prachovských skalách
34
1 .
Poměrný účinek jednotlivých plynů na skleníkový efekt .
Největší roli , tj . asi 55 % celkového účinku , hraje CO 2 , za ním následuje metan a CFC plyny .
Pokud bychom do diagramu zavedli vodní páru , celý obrázek by se radikálně změnil - vodní pára by obsadila 70 % plochy kruhu a všechny ostatní plyny by se " tísnily " na zbývajících 30 % ( K . P . Shine et al . 199 , IPCC Specific Assessment )
35
2 .
Globální emise oxidu uhličitého v letech 1880 - 1980 .
Až do r . 1950 pozorujeme malý , lineární růst obsahu oxidu uhličitého .
Po r . 1950 dochází k velmi rychlému zvýšení emisí oxidu uhličitého přibližně na sedminásobek .
Ropná krize v 80 . letech se projevuje malým snížením emisí ( Rotty R . M . a Masters C . D . 1985 , Atmospheric carbon dioxide and the global carbon cycle , U . S . Department of energy )
36
3 .
Slavný diagram obsahu oxidu uhličitého v bublinách Antarktického ledovce blízko stanice Vostok ukazuje , že za posledních 160 tisíc let docházelo ke značným změnám koncentrací oxidu uhličitého v atmosféře .
Nejvyšší obsahy oxidu uhličitého se shodují s nejvyššími teplotami Země .
Graf je obvykle interpretován jako jednoznačný důkaz fungování skleníkového efektu - vyšší obsah oxidu uhličitého v atmosféře zvýší skleníkový efekt a ten oteplí Zemi .
Dnes jej interpretujeme jinak : oteplení Země způsobené např . zvýšením sluneční aktivity ohřeje oceán a uvolní z něj velká množství oxidu uhličitého , která dále přispějí k oteplení klimatu ( J . M . Barnola et al . 1991 , Tellus 43 B , str . 83 - 90 )
37
Kresba Vladimír Renčín
38
1 .
Pohled na vnitřní plochu pravé mozkové hemisféry .
Slovo sulcus znamená rýhu , gyrus závit .
V hloubi sulcus calcarinus a jeho okolí je primární zraková kůra .
Dostává nervová vlákna a jejich prostřednictvím informace ze zrakové části mezimozku , která není vyobrazena .
G . lingualis a fusuformis s přechodem do g . parahippocampalis jsou pokryty sekundární a terciární ( " asociačními " ) zrakovými kůrami ( stejně jako cuneus ) .
Podílejí se na zpracování složitějších zrakových informací .
G . parahippocampalis se kromě toho podílí na ukládání informací do dlouhodobé paměti .
Prosopagnosie se objevuje nejčastěji při porušení mozkové kůry pravé ( nebo obou ) hemisfér na hranicích týlního a spánkového laloku v oblasti vyznačené čerchovanou čarou
39
2 .
Zjednodušené schéma stavby lidského zrakového systému .
Levé poloviny sítnic obou očí ( černě ) předávají informace prostřednictvím zrakové části mezimozku do primární zrakové kůry levé mozkové hemisféry .
S pravými polovinami sítnic obou očí ( bíle ) je tomu opačně .
Před sítnicemi jsou v očích čočky obracející chod světelných paprsků .
Na levé poloviny sítnic tedy dopadají informace z pravých polovin zorných polí .
Levá mozková hemisféra tudíž dostává zrakové informace z pravých polovin zorných polí levého i pravého oka
40
Klasická Brodmanova mapa z r . 1909 určila primární zrakovou kůru v okolí s . calcarinus jako area 17 , sekundární jako area 18 a terciární jako area 19 .
Jejich plošný rozsah je individuální , odlišuje se na levé a pravé straně mozku téhož jedince a dosti výrazně je odlišný mezi různými jedinci .
V mikroskopu je přesně ohraničitelná area 17 , hranice mezi a .
18 a 19 jsou v klasických cytoarchitektonických studiích často nezřetelné .
Moderní metody dokazují , že zrakových korových oblastí je podstatně větší počet , v kůži mozku opice makaka jich bylo zjištěno 32 ( je tedy skoro jisté , že stejný počet jich bude i v mozku lidském ) .
Moderní mapy užívají označování zrakových korových oblastí písmenem V ( od vizuální ) , area 17 Brodmanovy mapy se značí jako V 1 , area 18 jako V 2 , atd .
Viz obr . 3 B
41
Moderní mapa pěti zrakových korových oblastí v mozku opice makaka a jejich vzájemné spojení ( Zeki S . , Shipp S . : Nature 355 , 311 , 1988 ) .
Řez mozkovou kůrou je vedený v horizontální rovině .
K mapování byly užity elektrofyziologické a histochemické metody .
Magno je systém vycházející z velkých gangliových buněk sítnice , parvo je systém vycházející z buněk malých .
Oba systémy mají odlišné funkční vlastnosti a zpracovávají odlišné aspekty viditelného světa .
Protože jde o problematiku související s námětem článku do jisté míry okrajově ( neúměrně by rozšířila obsah ) , byla z něj vypuštěna .
Pariental znamená temenní ;
temporal spánkový ;
STS , IPS jsou zkratky pro anatomické oblasti mozku makaka ;
čísla a písmena udávají jednotlivé korové oblasti a jejich vrstvy .
Smyslem obrázku je ukázat na část vývoje poznání od dob Brodmanových
42
Kresba Vladimír Renčín
43
4 .
Detailnější pohled na vnitřní plochu pravé mozkové hemisféry zahrnující týlní lalok a části laloků temenního a spánkového .
1 - precuneus náleží temennímu laloku , 2 - cuneus náleží laloku týlnímu , 3 - gyrus lingualis , 4 - gyrus parahippocampalis , 5 - gyrus fusiformis , 6 - corpus callosum , svorové těleso ( viz . obr . 1 )
Při porušení na hranicích oblastí označených 3 , 4 a 5 vzniká prosopagnosie .
Protože jsou tato porušení ohraničená přesně jen výjimečně , doprovázejí prosopagnosii obvykle další příznaky .
Při porušení oblastí označených 1 a 2 vzniká porucha prostorové orientace .
44
Morfologie štíra .
Nahoře hřbetní , dole břišní strana těla .
45
Různorep rodu Eurypterus
46
Cochliomyia hominivorax
48
Zorka Ságlová , nar . 14 . 8 . 1942 .
Studovala na Vysoké škole uměleckoprůmyslové ( tapisérie ) u prof . Kybala ( abs . 1966 ) .
Žije v Praze .
Panické onemocnění
Starořecký bůh Pan děsil noční poutníky nevázaností reje své družiny .
Panické onemocnění je názvem pro záchvat nezvladatelného děsu se všemi doprovodnými příznaky .
Je druhem bolestně široké kapitoly úzkostných onemocnění .
Je časté , zničující a při prvním záchvatu se obtížně diagnostikuje .
Postižení často končí na jednotkách intenzívní péče s podezřením na stav ohrožující život .
Uvádí se , že alespoň jedna panická ataka postihne za život jednoho až dva lidi ze sta .
Ataku panického onemocnění je možné vyvolat uměle látkami , které ovlivňují rovnováhu kyselin a zásad v krevním séru , kofeinem , farmaky , která zasahují do látkové výměny nervových přenašečů noradrenalinu , serotoninu a cholecystokininu , dále pak ovlivněním receptorů zachytávajících benzodiazepinové látky ( receptory jsou antény na povrchu nervových buněk citlivé na příslušný chemický signál ) , nedostatkem krevního cukru , ale i poruchami poznávacích mechanismů - sklonem spatřovat v neutrálním podnětu bezprostředně hrozící katastrofu .
Současný výzkum ( Am . J . Psych . 146 , 148 , 1989 , Brit . J . Psych . 160 , 165 , 1992 ) ukazuje , že se na vzniku panické ataky a udržování " pohotovosti " k atakám dalším podílejí tři oblasti mozku .
První z nich jsou některé oblasti mozkového kmene ( souhrnný název prodloužené míchy , Varolova mostu a středního mozku ) , odpovědné za " spuštění " záchvatu .
Druhou jsou části limbického systému , vývojově staré , neobyčejně komplikované oblasti v hloubce mozku , podílející se kromě mnoha dalších funkcí na tvorbě základních pocitů příjemné - nepříjemné .
Tato část mozku je odpovědná za udržování úzkosti , která je součástí předvídání možnosti ataky .
Třetí součástí jsou funkční systémy čelních mozkových laloků , které řídí chování , jímž se postižený snaží vyhnout příčinám své úzkosti .
Ve všech třech oblastech je možný léčebný zásah snažící se ovlivnit příslušné systémy nervových přenašečů a jejich receptorů .
František Koukolík
65 - 34
Vybrali jsme z časopisů SCIENCE NATURE Věda ve svobodné společnosti . . .
Neměli bychom dopustit , aby plošnými redukcemi činnosti Akademie utrpěla kontinuita některých vědních oborů a aby se vynucenými zásahy znehodnotilo to , co bylo vybudováno dlouholetou prací . . .
Situaci komplikuje fakt , že některé vysoké školy . . . zatím úspěšně odolávají náporu polistopadových společenských proměn .
AV ČR je , jak se zdá , v tomto směru přece jenom dále .
Při propojení akademické vědy a vysokého školství by se neměly sčítat jejich nedostatky , ale násobit jejich možnosti .
Výsledky vědecké práce jsou neoddělitelnou součástí národního bohatství v tom nejširším slova smyslu . . .
Václav Klaus , Český deník , 5 . 2 . 1993
Věda v severských zemích
Odlišnosti : severská města jsou na rozdíl od měst střední a jižní Evropy méně uspěchaná , vlídnější a zdvořilejší .
Severské země jsou malé počtem obyvatel .
Nejlidnatější Švédsko má 9 miliónů obyvatel .
Všechny dohromady i s Islandem , Grónskem a Faerskými ostrovy nedají dohromady 25 miliónů obyvatel .
Dánsko , Švédsko , Norsko a Finsko se však odlišují hlavně kulturně a politicky .
Jsou to stabilní země s velkým sociálním akcentem v ekonomice .
Ale ani severským zemím se nepodařilo hospodářské recesi vyhnout .
A tak není bez zajímavosti se podívat na postoje těchto zemí vůči vědě .
Badatelské obce všech čtyř hlavních severských zemí se nyní setkávají se dvěma typy vnějších tlaků , kterým nebyly v minulých letech přivyklé .
Prvým jsou ekonomická omezení , která neumožňují zahájit nové projekty , dokud nejsou staré projekty skončeny či opuštěny .
Druhým tlakem je stále větší politický důraz na prvotní roli trhu , zejména evropského , jako " zákazníka " výzkumu .
( Britové tomuto posunu od ideologie " veřejné péče " k ideologii " tržního státu " jsou už údajně přivyklí . )
Transformace způsobů jak podporovat vědu a výzkum se tedy nevyhnula ani severským zemím .
Výzkum by měl reagovat na potřeby průmyslu .
Jednou z cest k tomuto cíli je posílení konkurence při soutěži o zdroje .
Další cestou je podpora univerzitních " centres of excellence " ( mimochodem navrhněte český termín ) .
Jak účinná bude tato restrukturalizace , se teprve uvidí .
I zde tedy vlády přestávají s vyloženým protekcionismem výzkumu .
České ( a alespoň z tohoto hlediska i slovenské ) situaci je patrně hospodářsky nejblíže situace Finska ( také E . Helanderová z finské akademie věd říká : " Byla to krásná doba pro výzkum .
Dobře již bylo ! " )
Finská věda se vynořuje ze své sauny .
V posledních dvou desetiletích zažila rychlejší rozvoj než kterýkoli stát OECD .
Avšak ani zde si ekonomika nedá nařizovat .
Nová situace ( a politické změny v sousedství : bývalý Sovětský svaz již nepotřebuje Finsko jako prostředníka ) se dá těžko řešit starými recepty .
Veřejný sektor omezuje o 4 % mzdy a hrozí i ztráta zaměstnání .
Ještě před dvěma lety rozpočet na vědu stoupal ( za posledních dvacet let se zdvojnásobil ) .
Probíhají zde akce ne nepodobné našim : přehodnocení aktivit akademie i vysokých škol .
Finsko se rozloučilo se svou tradiční neutralitou a účastní se v mezinárodních výzkumných projektech .
Stimuluje to domácí výzkum .
( Finsko je členem CERN a žádá o členství v ESA . )
Nature 360 , 509 - 528 , 1992
Konsensus
Nejen knihy , nýbrž i slova mají své osudy .
V každé době se setkáváme s tím , že některá slova se stávají oblíbenými , šíří se ( často na úkor jiných ) , a jiná zase ustupují , popř . upadají v zapomenutí .
A nemusejí to být vždy jen slova bezprostředně spjatá s jistou ideologií politickou či náboženskou .
Mezi takováto módní či dobová slova se v poslední době usadilo substantivum konsensus .
( Vzhledem k jeho všeobecnému rozšíření , zejména v psané i mluvené publicistice , mohli bychom je klidně psát se - z - , tedy konsenzus . )
Jde samozřejmě o slovo latinského původu ( ukazuje až k slovesu consentire " být shodného smýšlení " ) a v českých textech , především sociologických , resp . politologických žije už dlouho - např . je najdeme už u Masaryka , a to ve významu " shoda nebo souhlas společenských skupin " .
( Tato definice zároveň ukazuje , čím je možno ono latinské slovo podle okolností nahrazovat . )
V tomto smyslu užíváme slovo konsensus i dnes ( zejména v současném politickém životě se často usiluje o konsensus různých politických stran apod . ) ;
ale tento výraz se dnes užívá i v platnosti širší , ve smyslu jakékoli názorové shody , tedy též shody ve věcech odborných a vědeckých : řekneme nebo napíšeme třeba , že ve výkladu jistého jevu nedošli odborníci ke konsensu , popříp . že došli k všeobecnému konsensu ( jak vidět , může mít konsensus , tj . shoda nebo souhlas , i různé stupně .
Avšak substantivum konsensus se objevuje i ve větných spojeních jako " Tato část autorova výkladu nereprezentuje konsensus " nebo " Uvedené vysvětlení tohoto jevu se dnes považuje za konsensus " .
Toto slovo mluví v nich nejen obecně o tom , zda proces hledání názorové shody dospěl k zdárnému výsledku , nýbrž tento výsledek přímo pojmenovává , ukazuje k jeho věcnému obsahu .
Mohli bychom říci , že tu znamená všeobecně přijímané či platné přesvědčení o nějakém daném jevu , souboru jevů či problému neboli " uznávanou pravdu " ( avšak vzhledem k mnohoznačnosti termínu pravda , jak o ní přesvědčivě psal ve Vesmíru P . Materna , raději tuto parafrázi nedoporučuju ) .
Pěkně celou věc osvětluje tento výrok : " Přijímaný konsensus se někdy označuje jako ' oficiální věda ' " .
Můj návrh psát slovo konsensus se - z - naznačil , že se zároveň předpokládá a doporučuje také je takto vyslovovat , tj . [ konsenzus ] ( tak je to uvedeno i v Pravidlech českého pravopisu ) .
Bohužel mnozí mluvčí , včetně profesionálních spíkrů , si leckdy nevědí s výslovností tohoto ( pro ně více méně nového ) slova rady , a kolísají mezi [ - zus ] a [ - sus ] .
Poněkud to překvapuje , protože v slovech s týmž základem , jako např . senzitivní , senzibilita , senzuální , senzorický ( a též senzace , senzační ) vyslovujeme a píšeme zcela běžně - z - .
V češtině se totiž prosazuje velmi silně tendence vyslovovat skupinu [ - ns - ] jako [ - nz - ] .
Řeknete si asi , že bychom mohli takto vyslovovat i počáteční skupinu kons - , tedy [ konzenzus ] .
Tomu však zřejmě brání povědomí o tom , že tu jde o předponu kon - a základ sensus .
Je však třeba ještě připomenout , že vedle plné podoby konsensus existuje i podoba zkrácená , konsens .
Rozdíl mezi nimi se však objevuje pouze v 1 . pádě , v ostatních mají obě slova tvary zcela shodné .
Podoba konsens se užívá především jako termín právnický s významem " souhlas , svolení " .
Leckdo si položí otázku , odkud ta náhlá obliba našeho slova .
Důvodů či motivů je tu patrně několik .
Především je to situace společnosti hledající nové formy soužití , což vyžaduje dohadování se , hledání možného společného mínění , tedy konsensu .
Ostatně i některá další nově frekventovaná slova , jako např . vstřícný / vstřícnost , průchodnost ( zákona v parlamentě ) patří do téhož okruhu .
Svou motivační roli tu sehrávají nepochybně i další okolnosti : vyjadřovací úzus některých význačných osobností a jistě zároveň i vliv cizích jazyků , především angličtiny .
Ale tak už to v životě slov chodívá .
Přesto přese všechno bychom však rozhodně neměli odsuzovat k zapomínání více méně souznačná slova shoda , souhlas a některé další obraty , jak se objevily i v dnešním koutku .
Duševní onemocnění a pravá hemisféra mozku
Funkční specializace levé a pravé mozkové polokoule je známa od r . 1861 , kdy P . Broca popsal mozek muže , který přestal mluvit a u něhož nalezl postižení zadních částí dolního čelního závitu nalevo .
Při podobné poruše napravo se řečové postižení takového druhu neobjevuje .
V současnosti je známo , že obě poloviny lidského mozku sice trvale spolupracují , nicméně levá je specializována např . na řečové funkce a kalkulus , pravá na rozlišování a tvorbu emocí , zvládání prostoru a hudebních prvků .
Platí to i pro volní akce .
Požádají - li se pacienti s porušením předních částí čelních mozkových laloků o jednoduchou volní akci , např . " zdvihněte rameno " , mají s tím lidé s pravostranným postižením podstatně větší obtíže než lidé se stejným postižením na straně opačné .
O rozdílném stranovém postižení mozku při schizofrenii se uvažuje od r . 1969 , ale výzkum narážel na výrazné metodické obtíže .
Někteří badatelé proto věřili spíše na levostranné postižení , jiní na opačné .
Pro možnost výraznějšího postižení funkčních systémů pravé hemisféry při schizofrenii svědčí některé příznaky v oblasti řeči , vnímání i myšlení ( Brit . J . Psych . 160 , 583 , 1992 ) .
O výraznějším postižení této mozkové poloviny se uvažuje také u dalších psychiatrických poruch - včetně hysterie .
František Koukolík
44 - 34
Pozdně pliocenní kamenné nástroje ze severního Pákistánu
Nejstarší průkazné kamenné nástroje pocházejí z vrstvy I v tanzánské Olduvaji a jsou datovány v rozmezí 1.6 - 1.8 miliónu let .
Nálezy východoafrických nástrojů z doby před 3 milióny let však stále budí nedůvěru specialistů .
Na rozsáhlém území Euroasie známe několik paleolitických lokalit s důvěryhodně datovanými nálezy z doby před 0.6 až 1.0 milióny let .
Patří sem zejména lokality Ubediya v Izraeli , skupina lokalit ve střední Itálii , na východní Jávě , v Thajsku a zřejmě i Červený kopec v Brně , kde J . Svoboda nalezl kamenný nástroj ve vrstvě ležící pod hranicí Brunhes - Matuyama , tedy starší než 720000 let .
R . W . Dennel se svým týmem ohlásil nález 14 kamenných nástrojů z oblasti řeky Riwat jv . od Rawalpindi v severním Pákistánu , které na základě důkladného stratigrafického rozboru datuje do mladého pliocénu , tj . asi před 2 milióny let .
Problémem dnes není najít starobylou paleolitickou industrii , ale dobře ji datovat ( Current Anthropology 29 , 3 , 495 - 498 ) .
Václav Cílek
PRÍHNÚKAGÍGUR -
cesta do " středu Země "
Václav Cílek
Šance pro talenty
Centrum pro demokracii a svobodné podnikání připravilo soutěžní akci Kariéry , jejíž podstatou je podpora talentovaných dětí .
Těm bude umožněna krátkodobá stáž v zahraničí nebo studium v ČR .
Podmínkou pro zařazení do slosování je úspěšné zvládnutí talentových zkoušek v anglickém jazyce a zvoleném oboru .
Pro registraci k talentovým zkouškám je třeba vyplnit přihlášku a zaplatit registrační poplatek ve výši 1000 Kč pro středoškoláky , 2000 Kč pro vysokoškoláky a 3000 Kč pro postgraduanty .
Po složení zkoušky bude každý zařazen do tří slosovacích kol .
Výherce čeká jednosemestrální studium v USA nebo jinde v zámoří , další pak studium ve Velké Británii a dále jednoroční školné na anglicky vyučující škole v ČR .
Registrace zájemců je během března , talentové zkoušky se konají 18 . - 29 . dubna a veřejné slosování bude v polovině května .
Stejná akce následuje v říjnu .
Kontakt : Centrum pro demokracii a svobodné podnikání , Štěpánská 18 , 110 00 Praha 1 , tel . a FAX : ( 02 ) 242267 20 , 242264 47
Obrázek : 2
Výrobce - typ : RICOH FAX PF - 1
Způsob tisku : TZ
Přenosová rychlost : ( A 4 / sec ) 34
Rozměry : ( mm ) 277 x 180 x 57
Cena : ( Kč ) 65 067
Popis :
Kufříkový fax upravený na použití s mobilním telefonem .
Tomu odpovídá i jeho hmotnost 2.5 kg včetně baterie .
Funkční vlastnosti obdobné jako u běžných stolních faxů .
V případě , že mobilní telefon je použitelný i mimo auto , pak je fax PF - 1 použitelný také .
Shrnutí :
Přístroj , který umožňuje i během jízdy v autě přijímat a vysílat faxové zprávy .
Ocení ho zřejmě podnikatelé , vybaveni mobilním telefonem , kteří hodně cestují autem .
Rekondice pro manažery
Netradiční součást výuky na Ekonomické fakultě v Chebu
Řídící pracovníci a podnikatelé pracují pod velikým psychickým tlakem a často s časovým nasazením , které sahá k hranici lidských možností .
Je nanejvýš nutné , aby si uvědomili , že s podobným nasazením bez lepší organizace práce , odpočinku a péče o zdraví nikdo nevydrží věčně .
Spolu s psychickým zhroucením a dalšími zdravotními potížemi může přijít i rozpad rodiny , stejně jako vlastní firmy .
Jaké nemoci nejvíce postihují manažery , ukazuje výzkum Institutu pro pracovní a sociální hygienu v Karlsruhe .
Lékařskými prohlídkami prošlo 3500 řídících pracovníků německého hospodářství .
Vegetativními potížemi , především srdce , trávícího ústrojí a krevního oběhu , trpí 85 % , poruchami tukové a látkové výměny 75 % , nemocemi páteře a pohybového ústrojí 73 % a nadváhou 38 % manažerů .
U 25 % byly zjištěny škody způsobené kouřením a 15 % mělo vysoký krevní tlak .
Na selhání srdce umírá celá polovina .
Většina těchto nemocí je psychicky podmíněna .
V této souvislosti se mluví o problémech , jako je permanentní osamění řídícího pracovníka , vražedný tlak , pod kterým pracuje střední management , či manažerský syndrom postihující vedoucí pracovníky , podnikatele , ale také učitele , lékaře a jiné profese .
Tito lidé si často v tomto okamžiku nepřipouštějí , že jejich fyzické obtíže jsou duševního charakteru a nepřipouštějí adekvátní terapii .
Nejhorším únikem je pak alkohol nebo prášky .
Péče se vyplatí
V prevenci musí podnikatelé a manažeři především upravit svůj životní styl , lépe organizovat práci a odpočinek a nechat dostatečný prostor pro záliby apod .
Pozornost musí věnovat svému životnímu prostředí , vyvážit stravu , přijímat dostatek vitamínů a minerálů .
Zvláštní pozornost je třeba věnovat pohybu a protistresovým technikám .
Péče o řídící pracovníky je sice nákladná , ale , jak ukazují výsledky z USA i Německa , nezbytná a hlavně se vyplatí .
Výzkumy v USA dokázaly , že firmě se vyplatí pečovat o zdraví svých zaměstnanců preventivními prohlídkami , relaxačními pobyty i organizováním fitness programů pro zaměstnance i jeho rodinu .
Dobrý manažer je zdravý manažer .
Díky americkému systému pojištění ušetří v USA firmy snížením pracovní neschopnosti na nemocenském .
A hlavně je dokázáno , že aktivní fit - manažer je i produktivnější .
Udělat si čas
Výsledky výzkumů a uvedená fakta nás přivedly k názoru , že je nutné již v přípravě budoucích manažerů na vysoké škole věnovat pozornost organizaci jejich práce , seznámit je s poznatky o životním stylu , zdravé výživě , pohybovém režimu , zdraví , a naučit je sestavit si kondiční plán a zvládnout základní protistresové techniky .
Proto je do bakalářského studia na Ekonomické fakultě v Chebu , v oboru ekonomika terciální sféry , zařazen doporučený výběrový předmět rekondice pro manažery .
Jsou rozděleny do tří navazujících částí .
V první převládají diagnostika a průpravná cvičení .
V druhé studenti zvládnou základní stupeň autogenního tréninku , dechová cvičení , seznámí se s jógou a celou řadou drobných technik .
Třetí část prohlubuje a upevňuje naučené .
Mimo jiné se studenti seznámí se Silvovou metodou , čínským cvičením čchi - kung , akupresurou , automasáží a dalšími drobnými technikami použitelnými při upevnění zdraví a v boji proti stresu .
Testováno je též srdce a oběhový systém a studenti jsou seznámeni se základními zásadami jejich tréninku .
V celém kurzu je využívána relaxační hudba a v závěru dojde i na meditační techniku .
Podnikatelé a manažeři se musí zamyslet nad svým pracovním zatížením a svým zdravím .
Pokud chtějí začít sami , lze doporučit publikaci Sám sobě psychologem .
Ještě lepší je však navštívit odborně vedený relaxační kurz a na základě získaných poznatků využívat naučené techniky .
Žádoucí je zorganizovat si týdenní plán tak , aby se do něj vešel i kondiční program s aktivní formou a relaxačními technikami .
Ludvík Eger
| Kontakt : Ekonomická fakulta v Chebu , Hradební 22 , 350 01 Cheb . |
Text k foto :
PODNIKATELSKÝ KOLOTOČ :
Obrovské psychické zatížení a stres mohou manažera přivést mimo hru .
Prevencí se lze takovým následkům bránit .
Malá privatizace skončila , zapomeňte
První etapa soukromého podnikání se uzavřela 31 . prosince 1993
Úvodní akce - školení privatizačních komisí pro malou privatizaci proběhlo v říjnu roku 1990 , posledním jejím dnem byl 31 . prosinec roku 1993 ;
rok 1994 se stává posledním rokem privatizačních komisí .
Celkem se vydražil majetek zhruba za 30 mld . Kč .
Z toho je asi 25 mld . Kč v bance na úrok .
Co se ještě dnes musí řešit ?
Bohuslav Zajkr
Začátkem roku 1991 začaly pracovat okresní privatizační komise .
V Praze bude 8 . února 1994 oficiálně ukončena jejich činnost .
Pracovali v nich i lidé , kteří sledovali své zájmy , ale podle Ministerstva pro správu národního majetku a jeho privatizaci jich bylo minimum .
Pamatuji se asi na čtyři nebo pět trestních řízení , ale nevzpomínám si , že by byl někdo odsouzen , říká Michal Soukup , náměstek ministra pro správu národního majetku a jeho privatizaci .
Komise dnes
Svůj zenit měly komise na přelomu let 1991 a 1992 .
V roce 1993 malá privatizace slábla , což se projevilo v přirozeném úbytku členů komisí .
K 1 . lednu roku 1993 došlo k jejich redukci až na pět v jedné komisi .
Vzhledem k vyčerpání náplně jejich původní činnosti po jednání Ministerstva pro správu národního majetku a jeho privatizaci ČR s Fondem národního majetku ČR a s Pozemkovým fondem ČR koncem roku 1994 skončí jejich činnost úplně .
Z původních 1700 lidí zbyla nyní asi pětina .
V letošním roce budou komise ještě organizovat dražby ve velké privatizaci pro oba zmíněné fondy ( asi 5000 dražeb ) , dražby podniků v likvidaci , a slouží jako informační zdroj Ministerstva pro správu národního majetku a jeho privatizaci pro právní spory , privatizační projekty , výjimky ze zákona 92 / 1992 Sb . a podobně .
Vyjadřují se tedy především k § 47 b v případě podniků v likvidaci .
Je - li podnik v likvidaci , musí se dražit .
Může se prodávat i jinou formou ( přímým prodejem , převodem na obec , veřejnou soutěží ) , ale tehdy vždy se souhlasem ministerstva .
Ministerstvo využívá komise i k tomu , aby se vyjádřily k výjimce z takzvaného blokačního paragrafu 45 zákona 92 / 1992 Sb . , který říká , že vyjmout provozovnu z privatizace lze jen se souhlasem vlády .
Dále se komise vyjadřuje k soudním sporům .
Nejméně do poloviny roku budou pracovat v 5 lidech , pak se bude jejich činnost plynule utlumovat .
K tomu je ovšem třeba změnit legislativu v tom smyslu , že dražby v likvidaci může dělat jakákoli pověřená organizace .
Dnes je v zákoně , že dražbu provádí příslušný orgán republiky , tedy privatizační komise .
Jednou z posledních činností komisí bude archivace veškerého materiálu .
Takový archiv by měl být uložen u okresního úřadu , který bude rovněž informačním zdrojem pro ministerstvo .
Místnosti , ve kterých komise pracovaly , patřily okresním úřadům .
Nyní se jim tedy opět vrátí .
Stejně tak výpočetní technika přejde do majetku okresních úřadů .
Rekapitulace
Všechny karty dražených provozních jednotek se schvalovaly na Ministerstvu pro správu národního majetku a jeho privatizaci .
Celkem bylo k 31 . 12 . 1993 vydraženo 22120 jednotek za 29.9 miliard korun , zbývá jich asi 2500 .
Podstatná část z toho - 25 miliard korun - je uložena v bance a úrok slouží k poskytování zlevněných úvěrů podnikatelům ve zdravotnictví .
Jednou z nejdražších jednotek je pražský obchodní dům Perla ( prodán za 712 milionů korun ) .
Dosud nevydražené provozní jednotky se budou pravděpodobně prodávat dražbou v rámci dražeb podniků v likvidaci , nebo - zůstanou - li státní - prodejem na výjimku vlády podle § 45 zákona 92 / 1992 Sb . , případně se převedou na obce , kam místně přísluší .
Co však s jednotkami , o které nikdo nestojí ?
Podle Michala Soukupa je takových jednotek málo .
Když se neprodaly za vyvolávací cenu , snížila se v druhém kole dražby na polovinu , a byla - li povolena holandská dražba , začínala na 20 % vyvolávací ceny , což už je 10 % původní hodnoty .
Soudní dozvuky
Dnes se řeší především soudní spory .
Většinou se týkají opomenutých restitucí .
Když někdo nezaplatil , nebo zaplatil pozdě , vrací se peníze .
Jednotky se však znovu nedraží , protože malá privatizace loni skončila .
Jsou dvě možnosti , říká Marcella Votlučková , ředitelka odboru likvidace podniků a ekonomiky komisí na Ministerstvu pro správu národního majetku a jeho likvidaci .
Buď se dá podnik do likvidace a provozní jednotky lze v likvidaci vydražit nebo prodat jiným způsobem - na výjimku z § 47 b zákona 92 / 1992 Sb .
Nedá - li se do likvidace , a dál provozuje svoji činnost , jde o prodej státního majetku , na který musí vláda poskytnout výjimku ( podle § 45 zákona 92 / 1992 ) .
Tomu , kdo nezaplatil , nebo nezaplatil včas vydraženou provozní jednotku , propadne dražební jistota .
Pokud rozhodne komise , že jde o maření dražby , může být takovému dražiteli uložena pokuta až do 30 % vydražené ceny ( ne vyvolávací ) .
Ve správním řízení pak Ministerstvo pro správu národního majetku a jeho privatizaci potvrdí nebo zmírní správní poplatek .
Vydražiteli se vrací peníze , které zaplatil pozdě , a pokud s tím souhlasí , zároveň se mu z nich sráží správní poplatek za maření dražby .
Podle § 5 zákona 172 / 1991 Sb . lze některé provozovny předat bezúplatně obcím .
Soudní spory vznikají také kvůli tomu , že se ministerstvu " podařilo " vydražit majetek obecní buď ještě před účinností zákona 172 / 1991 Sb . , nebo když podniky daly do privatizace majetek , u kterého nebylo důsledně zjišťováno , komu patří .
Za další spory mohou špatně vyplněné karty provozních jednotek , které byly vyplněny podle zkreslených informací podniků .
Například se liší počet uvedených čtverečních metrů pozemků proti skutečnosti , jsou tam zahrnuty stroje , které byly už dávno zlikvidovány .
Přišlo - li se na chybu do 30 dnů ode dne dražby , mohla být rozvázána kupní smlouva , která byla uzavřena příklepem kladívka na dražbě .
Jak prodávající , tak kupující podepsali , že vznikla chyba a odstoupili od kupní smlouvy .
Potom byla vrácena dražební jistota i peníze a nemuselo dojít k soudnímu sporu .
Pokud se to zjistilo později , nebyla možnost odstoupit od kupní smlouvy a bylo na soudu , aby zjistil pravdu .
Pronájem končí
Většina dražených jednotek byla jen na pronájem .
Dnes většina domů zná své majitele .
Když pronájem vyprší , musí se podnikatel dohodnout s novým majitelem .
Může se stát , že majitel domu počítá po vypršení staré smlouvy s někým jiným .
Pak nezbývá , než odejít jinam .
Každý to věděl , když do toho šel .
Tam nemůže docházet k žádným soudním sporům , říká Michal Soukup .
Byla tu sice iniciativa vzešlá od podnikatelů , prodloužit ze zákona nájemní dobu ze dvou a pěti na 10 let , ale nebyla uskutečněna .
Měnit předem jasně stanovené podmínky , je nebezpečné .
Zahraniční investoři potřebují stabilní prostředí .
Když by jim však majitel domu řekl : Změnil se zákon , nemůžete se v dohodnutém termínu nastěhovat do provozovny , mnozí z nich by couvli na delší dobu , vysvětluje Michal Soukup .
Předpokládám však , že u obcí asi z 80 % a u soukromníků z víc jak 50 % zůstanou v nájmech ti , kteří je vydražili .
MALÁ PRIVATIZACE KONČÍ :
Jako každý pacient měla své neduhy , ze kterých se dostala .
31 . prosinec 1993 se jí však stal osudným .
Bez jiskření u pultů
Záruční doba - co z ní vyplývá pro podnikatele a co pro zákazníky
Pojem " záruční doba " se zabydlel v našem slovníku i ve vztazích mezi podnikateli a zákazníky .
Přesto u pultů kolem jeho výkladu někdy jiskří .
Je to zbytečné .
Nejdříve je nutné vzít do důsledků skutečnost , že kupní smlouvou se prodávající zavazuje , že za úplatu převede na kupujícího vlastnictví k určité věci .
Dále se touto smlouvou prodávající zavazuje , že prodávaná věc má určité vlastnosti a bude vyhovovat určitému způsobu užívání .
To samozřejmě neznamená , že je možné prodávat jen věci naprosto bezvadné .
Lze prodat i věc , která má určité závady , nebo věc opotřebenou .
Prodávající je však povinen na vady , které prodávaná věc v době prodeje má , kupujícího upozornit .
Pokud prodávající tuto povinnost splní a na existenci vady prodávané věci upozorní , vyloučí tím možnost , že kupující bude uplatňovat nároky , které prodávající z titulu své odpovědnosti za vady prodávaného zboží má .
O co jde
K ochraně kupujícího pro případ , že koupené zboží bude vykazovat v určité době po jeho koupi vady , existuje institut záruční doby , obsažený v zákoníku občanském i obchodním .
Záruční doba je lhůta , po kterou prodávající odpovídá za to , že zboží , které předal kupujícímu , bude způsobilé k určenému způsobu užívání .
Tento závazek prodávajícího vzniká buď ze zákona ( v občanskoprávních vztazích ) , nebo ze smlouvy mezi prodávajícím a kupujícím , případně jednostranným úkonem prodávajícího ( například ve formě záručního listu ) .
Ze záruční lhůty tedy vyplývá závazkový vztah mezi prodávajícím a kupujícím .
Pokud se v záruční době , jejíž počátek nastává zpravidla převzetím zboží kupujícím , vyskytnou na prodaném zboží vady , může kupující uplatnit u prodávajícího nárok vyplývající ze záruky a prodávající je povinen tento nárok kupujícího v souladu s poskytnutou zárukou uspokojit .
Obsah tohoto nároku je buď stanoven dohodou stran ( eventuálně jednostranným právním úkonem prodávajícího ) , nebo zákonem , jde - li o zákonnou záruku .
Občanský zákoník rozlišuje mezi nároky z odpovědnosti za vady odstranitelné a neodstranitelné .
Jde - li o vadu odstranitelnou , může kupující požadovat : 1 . Bezplatné odstranění vady , 2 . výměnu vadné věci nebo vadné součásti , 3 . výměnu věci nebo může odstoupit od smlouvy , pokud se odstranitelná vada vyskytla po opravě opětovně ( minimálně však musí jít o trojí výskyt téže vady ) , nebo pokud prodávaná věc trpí větším počtem vad ( současně nejméně tři odstranitelné vady ) .
Jde - li o vadu odstranitelnou , může kupující uplatnit u prodávajícího následující nároky :
1 . Právo na výměnu věci nebo právo od smlouvy odstoupit , pokud neodstranitelná vada brání řádnému užívání věci ,
2 . právo na přiměřenou slevu z ceny , pokud lze věc užívat i s vadou .
Pozor na čas
Počátek běhu záruční doby nemusí být vždy shodný s okamžikem převzetí zboží kupujícím .
Pokud je k užívání prodávané věci nezbytná její instalace odborníkem , potom záruční doba počne běžet až po uvedení takové věci do provozu , pokud kupující objednal uvedení do provozu nejpozději do tří týdnů od převzetí věci a řádně a včas poskytl k provedení služby potřebnou součinnost .
Vady prodávané věci musí kupující uplatnit zpravidla u prodávajícího , u kterého byla vadná věc koupena .
Je - li však prodávajícím ( například v záručním listě ) určen k opravě jiný podnikatel , uplatní kupující právo na opravu u podnikatele určeného k provedení záruční opravy .
Kupující je povinen uplatnit své nároky bez zbytečného odkladu .
Občanský zákoník stanovuje pro jednotlivé druhy zboží následující záruční lhůty :
* Jde - li o prodej spotřebního zboží - 6 měsíců ,
* jde - li o prodej krmiv - 3 týdny ,
* jde - li o prodej zvířat - 6 týdnů ,
* jde - li o prodej potravinářského zboží - zpravidla 8 dnů .
Zákonnou záruční dobu je možné právním úkonem prodloužit , nikoliv však zkrátit .
Věra Urbanová
Text pod kresbu :
VYVÁŽENÉ VZTAHY :
Touží po nich obě strany pomyslného i skutečného pultu .
Tři korunky nabírají lesk
Po třech letech recese se blýská na lepší časy *
První vlaštovka - papírenský průmysl a automobilky
Za poslední tři roky poklesla výkonnost švédské ekonomiky o pět procent .
Jedná se o nejdelší recesi v moderní historii země .
Situace by se měla zlepšit již letos , kdy odborníci očekávají mírné oživení národního hospodářství a pokles nezaměstnanosti , která se loni vyšplhala na rekordních 8.7 % obyvatel v činném věku .
Igor Pírek
Letošní rok je pro ekonomiku Švédska důležitý také proto , že se budou konat v říjnu všeobecné volby .
Rozhodnou , zda obyvatelstvo podpoří nynější tvrdé , ale nutné reformy koalice pravého středu v čele s premiérem Carlem Bindtem , nebo sociální demokraty , kteří vládli ve Švédsku uplynulých 30 let .
Dalším důležitým momentem bude referendum o případném vstupu do ES , který podle průzkumu veřejného mínění z loňského roku podporovalo pouze asi 25 % Švédů .
První vlaštovky
Švédskou ekonomiku oživují firmy vyrábějící celulózu a papír .
Společnost Stora , která je největší svého druhu v Evropě , zaznamenala podle neoficiálních výsledků loni zisk , zatímco ještě v roce 1992 vykázala ztrátu 1.36 mld . švédských korun ( SEK ) .
Pomohlo k tomu snížení výrobních nákladů , nižší úrokové sazby švédských bank a posílení dolaru , který umožnil větší konkurenční schopnost švédského zboží na zahraničních trzích .
Výrobní náklady se společnosti podařilo snížit za dva roky o 4 mld . SEK , zejména díky omezování počtu pracovníků a minimalizací investic .
Stora rovněž vsadila na politiku zvyšování cen souběžně s růstem kvality , například novinového a magazínového papíru .
Spočetla si , že růst cen o pět procent znamená zvýšení obratu o 1.4 mld . SEK .
Kdyby společnost zvýšila objem produkce o pět procent , obrat by se zvýšil pouze o pět set milionů SEK .
Dobře si vede i druhá největší skupina těžící dřevo a vyrábějící papír SCA , která očekává za loňský rok zisk ve výši 1.1 miliardy SEK proti 451 milionu SEK před rokem .
Úspěch umožnila široká výrobní škála , která společnosti pomohla eliminovat problémy v některých oblastech , například v prodeji hygienického a obalového papíru .
SCA nyní například buduje za 1.5 mld . SEK závod na recyklovaný novinový papír ve Velké Británii .
V řadě velkých měst je zde možné sbírat odpadový papír za nižší náklady , než například v méně lidnatém Švédsku .
Náklady na výrobu tuny novinového papíru v Británii mají činit od 2300 do 2500 SEK , zatímco ve Švédsku by byly až 3000 SEK .
Proto se výroba recyklovaného papíru ve Švédsku začíná tlumit a naopak se rozšiřuje produkce magazínového papíru , k jehož výrobě se používá buničina .
Automobilky nabírají dech
Volvo a Saab , které patří ve Švédsku mezi rodinné stříbro , utrpěly v posledních pěti letech značné ztráty .
Například počet vyrobených vozů Saab se v letech 1988 - 1993 snížil z 340000 na 125000 .
Ztráty dosáhly 10 miliard SEK .
V rámci modernizace a reorganizace výroby dosáhly investice osmi miliard korun .
Výroba byla nyní soustředěna do tří závodů , kde pracuje 7000 lidí , tedy asi polovina proti původnímu stavu .
Podařilo se tím například zkrátit produkci vozů řady 900 o více než čtvrtinu .
V letošním roce očekávají u Saaba mírný zisk .
Za prvních devět měsíců roku 1992 vykázalo Volvo ztrátu 445 milionů SEK , zatímco ve stejném období loni činil operační zisk 1.5 miliardy SEK .
Došlo přitom rovněž k mírnému růstu prodejů .
Oběma automobilkám k loňským výsledkům pomohla také devalvace švédské koruny , která ztratila proti dolaru asi 30 % hodnoty .
Nezaměstnanost strašákem ?
Švédskou ekonomiku výrazně zatěžuje nový negativní fenomén - vysoká nezaměstnanost .
Zatímco do roku 1989 byl ve Švédsku tento pojem prakticky neznámý , v posledních třech letech došlo k prudkému zvratu .
Ozdravovací proces řady podniků a pokračující recese způsobily koncem loňského roku , že bylo v zemi bez práce 357000 lidí .
Pět % osob v ekonomicky činném věku je v současnosti v přeškolovacím procesu na jiné zaměstnání .
Domácí ekonomiku , která je rozhodující pro růst zaměstnanosti , nepříznivě postihlo také prudké snižování veřejných výdajů .
Za poslední dva roky vláda pravého středu seškrtala z rozpočtu , zejména z položky na veřejný sektor , 77 miliard SEK a o dalších 80 miliard SEK chce rozpočet snížit v příštích čtyřech letech .
Cílem je zastavit růst schodku státního rozpočtu , který loni činil asi 13 % HNP a letos má stoupnout na 15 % HNP .
Další slabinou švédské ekonomiky je investiční činnost , která loni klesla proti roku 1992 o 10 % .
Její oživení se očekává až v příštím roce .
údaje jsou v %
x - údaje za 1 . pololetí
text k foto : SVÁTEČNÍ POHODA :
Neplatí v současnosti pro mnohé švédské rodiny .
Po letech žití nad poměry si musí více utáhnout opasek .
Obchodníci objevují Thajsko
Dobrý obchod - až při lepším poznání *
Nabízejí velké série
České obchodníky je možné potkat po celém světě .
V thajském Bangkoku Profit narazil asi na tucet zástupců českých a slovenských firem , které se zabývají zejména dovozem textilu , konfekce a kožedělných výrobků .
Zeptali jsme se některých z nich na první dojmy , nebo již na konkrétní zkušenosti z obchodování s thajskými firmami .
Jiří Herber , Trend , Opava : Až doposud jsme nakupovali thajské zboží přes prostředníky , což považujeme za zbytečné .
Pomocí pracovníků velvyslanectví v Bangkoku jsme kontaktovali tři místní firmy , které vyrábějí pracovní pomůcky .
Kvalitu místních pracovních rukavic , které thajské firmy již vyvážejí do Severní Ameriky a do západní Evropy , hodnotím jako lepší než kvalitu rukavic , které jsme dováželi z Číny a Hongkongu .
Také sortiment je dostatečný .
Již v únoru sem poletím na obchodní jednání a budou - li nám ceny vyhovovat , věřím , že si s některou thajskou firmou plácneme .
Bohuslav Pártl , Tuzex a . s . , Praha : Z Thajska jsme již dříve dováželi různé potraviny , zejména rybí konzervy .
Z textilních komodit vidím největší možnosti v dovozu dětské konfekce a pletáže , dále potom sportovního oblečení pro jogging .
Určitým problémem je vytížení kontejnerů , protože náš trh se zmenšil o třetinu .
Zatímco se v minulosti dovážely běžně modely v sériích kolem tisíce kusů , dnes by to bylo pouze pro český trh hodně .
V Praze si chce v krátké době otevřít zastoupení thajská firma Ampex , která bude pomáhat koordinovat vytížení kontejnerů .
České firmy by potřebovaly , aby náš bangkokský zastupitelský úřad byl co nejrychleji posílen o ekonomického radu .
Chybí nám všeobecné hospodářské informace o Thajsku , o podmínkách obchodu a podobně .
Dále by se mělo více pracovníků věnovat obchodu , pomáhat českým firmám navazovat kontakty s místními firmami .
Zvýšilo by to efektivnost obchodních cest , které nejsou nejlevnější , ušetřilo by to hodně času .
Eduard Drutovský , Kornea , Košice : Thajské království jsem nyní pracovně navštívil již podruhé .
Pozoruji velkou změnu v chování místních obchodních partnerů , nyní jsou daleko přístupnější .
Projevilo se to jak při dohadování cen , tak při zabezpečování přepravy .
Na zdejším trhu nelze dosáhnout nějaké velké slevy při nákupu většího množství zboží .
Například při odběru od 5000 kusů mi nabídli slevu pouze kolem tří procent .
Počítám nyní asi se čtyřmi obchodními cestami do Thajska ročně .
Dohodli jsme se na dodávkách dámských pulovrů , které bych chtěl prodávat nejen na Slovensku , ale také v Čechách .
Náš trh je totiž poměrně malý a rovněž síla slovenské koruny vůči cizím měnám klesá .
Stanislav Bureš , Svoda - 24 , Opava : Doposud jsme dováželi textilní výrobky zejména z Polska a Turecka .
Hledali jsme kontakty na výstavě konfekčního zboží v Bangkoku , ale ceny byly poměrně vysoké .
Hlavní thajské firmy jsou totiž zvyklé prodávat zejména do vyspělých zemí ve velkých sériích , například od 30000 kusů .
Problém je rovněž se způsobem platby .
Protože nás místní obchodníci ještě neznají , požadují 30 procent platby předem a na zbytek částky musí být složeny předem peníze v bance .
Chceme se proto zaměřit na menší thajské firmy .
Rovněž jsme zjistili , že je velký rozdíl v ceně , která je přímo od výrobce nebo od prostředníka .
Potvrdilo se nám to na ženském spodním prádle , kde velkoprodejní cena proti výrobní je až třikrát vyšší .
Při všech setkáních s thajskými firmami jsme oceňovali jejich přístup k zákazníkovi .
Například proti Turecku mají daleko vyšší kulturu jednání - partneři jsou jednoznačně důvěryhodnější .
20400 , nebo 21600 ?
V Profitu rádce č . 6 v návodu na vyplnění daňového přiznání uvádíte jako nezdanitelnou částku daně 20400 korun .
Podle nedávné novely zákona však byla zvýšena na 21600 korun , upozornilo nás několik čtenářů na údajnou chybu .
Mýlili se však oni .
Protože podobně uvažovali možná i další , připomínáme , že částku 21600 korun mohou daňoví poplatníci uplatnit až v roce 1995 při vyplňování daňového přiznání za rok 1994 , ale za rok 1993 platí 20400 korun .
Ekonomická i ekologická
Názory podnikatelů a ochránců přírody na výstavbu nové cementárny ve Tmani u Berouna jsou v přímém rozporu .
Mezi zastánce moderního závodu patří ředitel akciové společnosti Králodvorské cementárny Milan Svašek , kterého jsme požádali o rozhovor .
* Obhajujete pochopitelně podnikatelský záměr , jenž předpokládá investici přes 6 miliard korun do nového závodu .
Existují pro to i jiné důvody než ekonomické ?
Jsem přesvědčen , že náš projekt řeší i ekologické problémy této lokality .
Především má být nová Králodvorská cementárna přemístěna z berounské kotliny blíže k ložisku .
Už tím dojde ke snížení imisního zatížení .
Nová cementárna ve Tmani bude splňovat nejpřísnější požadavky na ochranu prostředí , protože bude využívat nejpokročilejší technologii výroby - předkalcinaci , vysoce účinné filtry , výkonné a energeticky méně náročné mlýny , řízení provozu počítačem a podobně .
* Přesto bude cementárna pro své okolí zdrojem znečištění .
Projekt počítá s roční výrobou 1.4 milionu tun cementu , což je proti kapacitě starého závodu zvýšení o 420 tisíc tun .
Zařízení však bude v provozu pouze v sezoně .
To znamená , že v kritickém zimním období bude výroba omezena .
* Ochranáři protestují proti výstavbě zejména proto , že hraničí s chráněnou krajinnou oblastí Český kras .
Zásahy do krajiny zde existují už desítky let .
Mohu však říci , že lomová společnost neohrozí chráněné přírodní výtvory ani stav spodních vod .
Naopak , životní prostředí zaznamená příznivé změny .
Nová technologie totiž umožní zpracovávat na cement i vápence , které nejsou vhodné k výrobě vápna .
Část takzvaného podsítného vápence a znečištění z Velkolomu Čertovy schody se dnes ukládá na deponie .
Tyto skládky budeme likvidovat .
* Hovoří se o tom , že vlastník akciové společnosti - německá firma Heidelberger Zement - chce levnou výrobou z Čech zaplavit západní trhy .
Orientujeme se na domácí zákazníky .
Chceme zvýšit podíl na tuzemském trhu ze současných 10 procent na 15 až 20 % .
Jsme nejzápadněji položenou cementárnou v Čechách a této výhodné polohy chceme využít .
Víme totiž , že do západních Čech se vozí cement stovky kilometrů , což vedle zvýšených přepravních nákladů má i ekologické důsledky .
Vývoz cementu je limitován licencemi , které jsou rozděleny všem cementárnám .
Vloni byl náš podíl 9 % .
* Nepřinese moderní technologie propouštění ?
Je pravda , že v novém závodě se podstatně zvýší produktivita práce .
V původním areálu však chceme vybudovat linky na omítkové a izolační směsi , transportbeton a další aktivity , které budou zpracovávat základní produkt .
Zde najde uplatnění mnoho lidí především z cementárny .
Trojúhelník dává šance
Konzervatismus vedení zlomil mladý právník a krize družstva
Nábytkáři v Dřevoslohu Krnov bývali dříve úspěšní .
Jenže 800 pracovníků ve 14 provozovnách s nezměněným výrobním programem nemělo šanci na trhu uspět .
Všichni v družstvu něco chtěli , ale nevěděli co .
Musel přijít člověk nezatížený dlouhou prací v oboru , aby ukázal cestu k prosperitě .
Jaromír Složil
Řízení plně ovládala vnitrodružstevní demokracie .
Po privatizaci zůstaly v základním závodě v Krnově zhruba dvě stovky lidí .
Družstvo téměř kleslo na kolena .
Bytové stěny a čalouněný nábytek skoro nešly na odbyt .
Pomohl rodák , mladý doktor práv , znalý trhu s nábytkem v Rakousku a Německu .
Rozhlédl se a šmahem v Dřevoslohu vše zatratil .
Že je nutná zásadní změna struktury výroby .
Doporučil kancelářský nábytek .
V Dřevoslohu se smáli jen krátce .
Začalo jít doslova o život firmy .
" Ano " v nouzi
S privatizovaným družstvem Dřevosloh Krnov uzavřel právník Pavel Müller smlouvu o odborné spolupráci od půli roku 1991 .
S právnickým vzděláním , když navíc nepřinesl papír , že o nábytku něco ví , to měl těžké .
Vedení jen vyslechlo jeho návrhy na změny ve výrobě .
To bylo vše .
Vždyť " doktůrek " doporučil vše dosavadní hodit do škarpy a začít zcela jinak .
Nebrali ho vážně .
Oni přece byli z branže , znalí věci .
Právník se však řídil vlastním přesvědčením .
Neustoupil , byl tvrdohlavý .
Jako obchodník věděl , že na trhu ČR chybí kvalitní kancelářský nábytek všeho druhu .
Ne onen tradiční - stůl , pár skříněk , vitrína , křeslo či židle .
Chyběl funkční variabilní nábytek , s optimálním počtem prvků , který je ušitý pro každou kancelář .
Výrobci tohoto nábytku u nás byli , ale nikdy nedotáhli až do konce všechny potřeby a detaily .
Chyběly například stoly pod počítače , speciální druhy kování , tlumiče dorazu při zavírání dvířek skříní , skříňky pro závěsné složky , pojízdné kontejnery , které by se nepřevracely při otevření zásuvek , vložky na uložení kancelářských potřeb v zásuvkách , elektrické rozvody v konstrukci stolů nebo aretační pomůcky pro ustavení skříní .
Vnutil koncepci
Doporučení právníka proto znělo - dokonalý nábytek se všemi detaily .
Po půlročním boji o prosazení změn ho začali v Dřevoslohu respektovat .
Doktor Müller nás přesvědčil a všichni nakonec poslechli , přiznává Rudolf Vašek , ředitel .
Jako právník totiž doktor Müller nebyl zatížen provozní slepotou .
O technologii toho příliš nevěděl .
Ale věděl , co je špatné a nedá se prodat .
A také věděl , jak má dobrý výrobek vypadat a jaké musí mít pro zajištění prodejnosti vlastnosti .
Prototyp kancelářského nábytku byl hotov málem za týden .
Na výstavě v Brně měl úspěch .
Lidé z firmy právníkovi děkovali .
Ten tlačil na další změny .
Na schůzi družstva jsem dostal téměř sto procent hlasů , říká Pavel Müller .
V nové firmě Müller - Dřevosloh získal 51 % podílu .
Zákulisní pohledy
Vnitřní změny mohou pomáhat pouze do určité míry .
K dosažení všech záměrů je nutné najít silného zahraničního partnera .
Specialisté z evropské marketingové kanceláře TWOS COMPANY z Nizozemí , kteří krnovskou firmu již dva roky sledovali , navrhli spolupráci s německým výrobcem nábytku .
Němec byl pro , ale žádal , aby Krnov pro něj vyráběl jen komponenty .
Poté , co si sám ověřil stav v Krnově , se omluvil .
Zároveň nabídl těsnou spolupráci .
Dal dokonce nahlédnout do své cenové politiky .
To už byl velký projev důvěry .
Vznikl trojúhelník dvou kvalitních výrobců nábytku a špičkové marketingové kanceláře , který dává především českému výrobci velké šance do budoucnosti .
Co lze čekat
Další je na řadě obchod .
Od začátku roku 1993 se firma orientovala především na velkoobchod .
Sortiment zákazníků se však změnil .
Nyní odebírá zboží z Krnova hlavně 50 malých prodejců , 30 % produkce prodává firma přímo sama .
Citelně jí chybí síť dealerů .
Německý partner má na 400 zaměstnanců 600 dealerů .
V Krnově na polovinu zaměstnanců nemají téměř žádné .
To teď zásadně mění .
Po zásazích Pavla Müllera se v roce 1992 zisk dostal z nuly najednou na 5.5 milionu korun .
Z obratu 65 milionů korun v roce 1992 ( okolo 5 % export ) se loňský dostal na 110 milionů korun .
Současně se výrazně zlepšila technologická kázeň .
Na měsíční produkci za 10 milionů Kč je nejvýše 7 reklamací .
Z nich je jen jedna na kvalitu .
Kontakt : Müller - Dřevosloh Krnov , Sokolovská 17 , 794 01 Krnov , tel . : ( 0652 ) 31 21 , FAX : ( 0652 ) 20 05
KANCELÁŘ : měla by být zařízena špičkovým nábytkem , který vytvoří pracovní pohodu .
Kurzívou do rámečku :
Spolupráce probíhá ve třech rovinách .
Vlastní výroba Dřevoslohu , společný program šéfovské kanceláře a vzájemné dodavatelské služby toho nejlepšího , co oba partneři dokáží .
štoček : Náš obchodní partner
Rakousko
Vzájemný obchod mezi ČR a Rakouskem činil loni kolem 20 mld . šilinků , přičemž rakouský vývoz převyšoval o dvě mld . dovoz .
Proti roku 1992 stoupl rakouský export o 15 % a import o 18 % .
Hlavní položky rakouského vývozu tvořily stroje a dopravní zařízení ( 40 % ) , polotovary , spotřební zboží a chemické výrobky .
Z české strany to byly suroviny ( 36 % ) , polotovary ( 22 % ) a stroje a dopravní zařízení ( 18 % ) .
Výrazně se lepší skladba českého vývozu , když klesá podíl surovin a roste zastoupení výrobků .
V ČR působí formou joint venture nebo úplného vlastnictví kolem 2200 rakouských , zejména menších společností .
Zájem o investice , které dosáhly v ČR asi 110 milionů dolarů , je směrován zejména do oblastí - stavebnictví ( například Bramag a Wienerberger ) , strojírenství ( Voest Alpine ) , ale i potravinářského průmyslu ( Spak ) a papírenského průmyslu ( Leicam ) .
V ČR působí celá řada mezinárodních společností , které jsou řízeny z vídeňské centrály ( ASEA , OTIS ) .
Doklady
Ke krátkodobé návštěvě do 3 měsíců potřebuje občan ČR pouze platný cestovní pas .
Během této doby však nesmí v Rakousku pracovat .
K dlouhodobějšímu pracovnímu pobytu musí mít souhlas rakouského úřadu práce , který spadá pod ministerstvo sociálních věcí .
Na úřad se musí obrátit budoucí rakouský zaměstnavatel , který uvede o kandidátovi osobní údaje , včetně plánovaného zařazení .
Rakousko nemá závazné kvóty pro počty pracujících cizinců z jednotlivých zemí .
Má zaveden pouze globální strop , který se může rok od roku měnit .
Služby obchodního oddělení :
Ročně vyřizuje obchodní oddělení v Praze kolem 1000 písemných žádostí českých firem .
Týkají se informací , počínaje vyhledáváním obchodního nebo výrobního partnera , až po intervenci u rakouských firem , které neplatí nebo dodávají nekvalitní výrobky .
Využívá k tomu i přímé napojení na databázi Rakouské hospodářské komory , která obchodní oddělení jménem rakouských firem řídí a financuje .
Obchodní oddělení vydává v češtině zdarma nákladem 3500 kusů čtvrtletník , ve kterém informuje české firmy o nabídkách rakouských společností na obchodování nebo spolupráci .
Kontakt : Obchodní oddělení při velvyslanectví Rakouska , Václavské nám . 12 , Praha 1 ( od března Krakovská 7 ) , tel . : ( 02 ) 24 22 78 16 , FAX : ( 02 ) 24 22 10 68 .
Příspěvek až 30000 marek
Vládní nabídka příspěvku podnikatelům na veletrhy v Německu
Vše začalo v červnu loňského roku na prezentačním semináři mezinárodní poradenské společnosti Protrade , která se mimo jiné zaměřuje i na podporu účasti malých , nově vznikajících firem z východoevropských zemí na vybraných veletrzích v Německu .
Její představitelé totiž předali Ministerstvu hospodářství ČR příspěvek 30000 marek na pokrytí nákladů účasti českých firem na čtyřech vybraných veletrzích v SRN .
Kazimír Jánoška
Společnost Protrade přišla minulý týden s obdobnou nabídkou .
Jak nám sdělila ředitelka odboru podpory podnikání Ministerstva hospodářství ČR Jaroslava Kubů , podpora bude poskytnuta v rámci speciálního programu VELETRH .
Kritéria
Podpora je určena pro soukromé malé a střední podniky s počtem zaměstnanců do 500 osob s výrobním nebo obchodním zaměřením na export potravinářských výrobků , textilu , oděvů , šperků , spotřebního zboží a dárkového sortimentu , koženého zboží a obuvi , výrobků ze dřeva a technických výrobků .
Trojkový princip
Příspěvek bude poskytován pro skupinové stánky minimálně pro tři firmy .
Účast podniků je však limitována .
Jedna firma se skupinových stánků může zúčastnit maximálně třikrát .
Z příspěvků mohou být hrazeny následující náklady : Nájemné za výstavní plochu , výstavba stánku včetně výtvarného řešení , technické služby veletržní společnosti , reklama související s veletržní účastí a náklady na pomocný personál , tlumočnice , hostesky a podobně .
Na straně druhé však nemohou být financovány náklady spojené s cestovným a ubytováním vystavovatelů .
Výše příspěvku pro společnou účast na jednom veletrhu je 30000 marek včetně DPH .
Protrade však tuto částku uvolní pouze firmám , které nejsou dotovány z jiných zdrojů ( Evropská unie , oficiální účast států , mezinárodní instituce a další ) .
Připravované účasti
Pro letošní rok a začátek příštího jsou připraveny v rámci programu VELETRH následující veletržní účasti :
CPD - Collections Premieren Düsseldorf - 31.8 . - 3.9 . 1994 .
( Veletrh bude zaměřen na dámskou módu , kožené oděvy , kožešiny , oblečení do deště , mladou módu , sportovní oblečení a džínsový program . )
GDS Düsseldorf - 23 . - 26.9 . 1994 .
( Tématem veletrhu bude obuv a kožené doplňky ve vztahu k módní obuvi . )
Interstoff Frankfurt nad Mohanem - 25 . - 27.10 1994 .
( Vystavovat se budou látky pro dámské , pánské a dětské oblečení , krejčovské potřeby a materiál .
V případě tohoto veletrhu se doporučuje účast v hale CMT , která je specializována na oblast práce ve mzdě . )
HeimtextiL Frankfurt nad Mohanem - leden 1995 .
( Expozice se zaměří na dekorační látky , záclony , potahové látky , markýzy , sluneční žaluzie , koberce , textil pro koupelny , ložní a stolní zboží , deky , matrace , vodní lůžka , textilní design . )
Formuláře přihlášek k účasti na vybraných veletrzích jsou k dispozici na Ministerstvu hospodářství ČR nebo v agentuře Phoeba .
Vyplněnou přihlášku spolu s firemním profilem je třeba zaslat nejpozději do 15 . května 1994 na adresu agentury Phoeba .
Přihlášky budou posouzeny ve výběrovém řízení na MH ČR a o výsledku budou vybrané firmy informovány .
Kontakt : Ministerstvo hospodářství ČR , odbor podpory podnikání , Staroměstské náměstí 6 , 110 00 Praha 1 .
Nebo : Agentura Phoeba , Na Chodovci 2700 , P . O . B . 2 , 141 00 Praha 4 , tel . : ( 02 ) 767929 , FAX ( 02 ) 769525 .
štoček : Zahraniční měna
Dánská koruna
Nynější dánská měna vznikla v roce 1618 za krále Kristiana IV .
( 1588 - 1648 ) .
Vycházela z britského názvu crown a nesla označení corona danica .
Původně se dělila na 128 šilinků .
Od roku 1873 , kdy byl v Dánsku zaveden desítkový systém , tvoří korunu 100 öre .
Souběžně se zavedením koruny platily ještě dánský tolar a marka .
V současnosti patří DKK mezi méně významné , ale stabilnější měny Evropské unie .
Je tomu tak díky stabilnímu ekonomickému rozvoji Dánska - když se například v letech 1980 - 1990 zvýšila průmyslová produkce a služby v této zemi na dvojnásobek .
Dánsko patří mezi průmyslově vyspělé státy s nejnižší inflací , která se nyní pohybuje kolem 2 % .
Ke stabilitě dánské koruny přispívá i její těsná vazba na německou měnu .
V současnosti se americký dolar mění přibližně za 6.6 DKK , zatímco například v roce 1991 to bylo kolem 6.4 DKK .
Průměrně platy v Dánsku přesahují 170000 DKK ročně .
Zatímco muži vydělávají v průměru kolem 200000 korun , ženy asi o 30 % méně .
Ještě větší rozdíly jsou mezi různými věkovými skupinami .
Zatímco mladí od 15 do 19 let mohou počítat s příjmem pod 40000 DKK ročně , skupina nad 60 let má přes 60000 korun .
Příjmově nejsilnější skupina lidí od 45 do 49 let vydělá přes 200000 dánských korun .
Dánové zaplatí za bydlení asi 30 % příjmu , jídlo a nápoje 19.8 % , dopravu kolem 16 % , oblečení , obuv a další spotřební zboží 10.7 % , za vzdělání a volný čas kolem 9 % , za služby asi 6 % , za léčení více než 2 % atd .
Dánové zaplatí za - 1 l mléka asi 7.5 DKK
- 0.33 l piva kolem 4 - 5 DKK
- 0.25 l coca coly asi 3 - 4 DKK
- 0.5 kg černého chleba 10 - 12 DKK
- 1 l bezolovnatého benzínu asi 6 DKK
Za 1 DKK se toho nedá moc pořídit .
Touto mincí lze zaplatit krabičku sirek nebo několik kousků kandovaného ovoce .
Například dánské deníky stojí od 5 do 12 korun .
text ke grafu :
Vývoj reálného kurzu dánské koruny
Kaktus
Za slabý výkon
Obvodnímu úřadu v Praze 6 - Dejvicích za jeho přehlíživý přístup k metronomu , který je umístěn na místě stalinského sousoší na Letné .
Obrovský " měřič " času , který byl zde postaven u příležitosti Všeobecné československé výstavy v roce 1990 , totiž již několik měsíců nefunguje .
Rezivějící kovové monstrum tak jen umocňuje smíšené pocity všech - obyvateli Prahy počínaje a zahraničními turisty konče , kteří nechápou , proč železný kolos není zprovozněn , nebo odvezen .
Oskar
Firmě Reo Amos za širokou nabídku potřeb pro likvidaci ropných havárií , mezi něž patří různé druhy rychletuhnoucích tmelů , rychloucpávek nebo absorbérů .
Odběratelé projevují velký zájem hlavně o obaly na poškozené sudy nebo záchytné palety pod sudy .
Firma se prosazuje i pružností dodávek .
Kontakt : Reo Amos , s . r . o . , Žofínská 12 , 702 00 Ostrava 1 , tel . : ( 069 ) 23 48 05 , FAX : ( 069 ) 23 55 26 .
Sázka na novou technologii
Transpondéry slibují uplatnění v nejrůznějších sférách
Založit firmu s tím , že předmětem jejího podnikání bude využití u nás dosud neznámé technologie , je nesporně riskantní rozhodnutí .
Aby si to riziko mohl Zdeněk Blažek dovolit , musel odejít z jiné firmy , kde se jeho a společníkovy názory na další rozvoj rozcházely .
Po poklidném rozchodu mu nyní nikdo nebrání , aby ve své nové firmě Agrotech zavedl výrobu zařízení využívajících součástky zvané transpondéry .
- - - - - - - - - - - - - - - - - - - - - - - -
Jaroslav Winter
- - - - - - - - - - - - - - - - - - - - - - -
Ve světě je vyrábí jen pár firem , Agrotech je získal i s technickou podporou od společnosti Texas Instruments .
Bezkontaktní identifikace
Tyto malé pasivní součástky , umístěné pod kůží zvířete , nebo zabudované do identifikační karty člověka , připevněné pod paletu , zatavené do pneumatiky či ukryté v nějakém jiném předmětu , se při přiblížení do elektromagnetického pole antény čtecího zařízení nabijí energií antény a vyšlou do čtečky kód čísla , jež je pro každou součástku jedinečné .
Díky tomu se zcela bezpečně identifikuje , o jaké zvíře , kterého člověka či jaký předmět jde .
A protože ze čtecího zařízení se mohou informace přenášet do počítače , nabízí se pak přehršel možností , jak s nimi dále pracovat .
První aplikace , kterou Agrotech uvádí na trh , se týká dávkování jadrného krmiva pro dojnice u volného ustájení .
Protože u každého krmného boxu je zabudováno čtecí zařízení , příchozí kráva je vždy automaticky identifikována a počítač jí okamžitě určí přesnou dávku krmiva , a to s ohledem na její dojivost a reprodukční cyklus .
Předpokládá se , že tím , a dále rovnoměrným rozdělením krmné dávky na celý den , by se měla zvýšit dojivost o litr až půldruhého litru mléka .
Dalším přínosem je úspora krmiva .
Svoboda riskovat
Bylo - li řečeno , že ve vlastní firmě už nikdo Zdeňku Blažkovi nebrání v zavedení nových výrobků , je třeba doplnit toto konstatování tím , že zároveň mu už nikdo nebrání v tom , aby přišel o půl milionu korun , které do tohoto programu investoval .
Dalšího půl milionu do vývoje přidal Jozef Tárnok , majitel firmy ET system , který má v tento projekt stejnou důvěru .
Po předchozích zkušenostech se s ním Zdeněk Blažek dohodl , že každý z nich bude podnikat jako fyzická osoba .
ET system se zabývá vývojem a výrobou zařízení , Agrotech vývojem programového vybavení a obchodní stránkou .
S tím , že o náklady i případný zisk se budou dělit na polovinu .
A čas ukáže , zdali nebude výhodnější dát společnému podnikání jinou formu .
Anebo se také může stát , že se jejich názory rozejdou .
Pak by nic nemělo komplikovat ani jejich rozchod v podnikání .
Rozhodne marketing
Klíčovou podmínkou úspěchu bude nepochybně zvládnutí marketingu .
Nebude to snadné , protože půjde o zcela nové výrobky , kdy bude nutné potenciální zákazníky seznámit s jejich existencí a výhodami .
V případě aplikace v zemědělství vede cesta zejména přes projekční kanceláře .
U zabezpečovacího systému , který nedovolí spustit motor automobilu jinak než klíčem s transpondérem vysílajícím určité číslo , doufá Zdeněk Blažek v pomoc pojišťovny .
Nutná bude účast na různých výstavách .
Například na Hobby v Českých Budějovicích se Agrotech chystá předvést systém pro osobní identifikaci a dálkové ovládání vjezdů do objektů .
Na několika zemědělských výstavách představí systémy pro identifikaci zvířat .
Vzhledem k tomu , že do vývoje investoval z peněz , které získal díky restituci a v dřívějším podnikání , nehrozí mu splácení úvěru .
Proto věří , že mu nebude chybět čas na získání dostatečného počtu odběratelů a že rozšíří i sortiment výrobků .
Jaroslav Winter
Kontakt : Agrotech , Chýnovská 2217 , 391 02 Tábor , tel . : ( 0361 ) 62116 , tel . / FAX : ( 0361 ) 229 69 .
APLIKACE PRO AUTOMOBILISTY : Transpondér je zabudován v rukojeti klíče .
Nervozita u přepážek
Velké banky ve výhodě : Vklady lidí u nich jistí stát
Kolaps pražské Kreditní a průmyslové banky a vlastně faktické zastavení činnosti Banky Bohemia otevřely řadu otázek .
Lidé se právem ptají , jestli jsou jejich vklady v bezpečí , a to zvláště poté , co proskakují zprávy , že bank s potížemi tu může být víc .
Jaroslav Šulc
Protože se nejčastěji vyslovují jména nově vzniklých menších bank , zeptali jsme se jejich dvou představitelů - generálních ředitelů pražské České banky a ústecké Ekoagrobanky .
Malým to osladí
Odpovídá Ivar Fišer , Česká banka , Praha :
* Nakolik je kolaps jedné banky jen její věcí .
Pomáhají v takové situaci větší banky ?
Již v souvislosti s prvním případem nucené správy v Kreditní a průmyslové bance se ukázalo , že místo solidarity zaujímají velké banky sebeobranný postoj a odmítly na mezibankovním trhu s malými bankami obchodovat .
Tento postoj mají do současné doby .
Přitom disponují zásobou úvěrů , které - kdyby je půjčily malým bankám - mohly tímto způsobem do ekonomiky vracet peníze .
To se však s ohledem na nedůvěru k malým bankám neděje .
* Uvítala by Česká banka tuto možnost obchodování ?
Určitě , ale není zájem .
Totéž platí o obchodování se závazky Kreditní a průmyslové banky , postavené pod nucenou správu .
Máme u ní krátkodobý vklad 150 milionů korun , a rádi bychom převzali odpovídající část jejího úvěrového portfolia a dál s ním pracovali .
To však není možné , tento koloběh byl nucenou správou násilně přerušen .
Ne .
Mám - li to formulovat naprosto otevřeně , cítím tu nezdravou rivalitu .
Někteří pracovníci velkých bank by možná rádi pracovali v malých bankách , ale nemají k tomu asi dostatek odvahy a tak se jim snaží různým způsobem oslazovat život .
* Do jaké míry případ Bohemie ovlivní důvěru v banky obecně ?
Stín padá na bankovní sektor jako na celek , který pocítí snížení zájmu o své služby .
Případ Kreditní a průmyslové banky veřejnost ještě příliš nevzrušil , protože v ní člověk z ulice neměl peníze ;
tam šlo o kapitál bank a firem .
U Bohemie to je něco jiného - ta stahovala úspory domácností , hospodařila s nimi svědomitě , platila dobré úroky - a přesto je teď v potížích , byť kvůli zahraničně obchodním operacím .
Ale spustila lavinu : K přepážkám všech bank , velkých či malých , se teď najednou lidé chodí ptát , jestli o své peníze nepřijdou .
* Právě za takové situace může nastat krize soudržnosti bank jako celku .
Proto je nejvyšší čas , abychom si přestali hrát na velké a malé , staré a nové banky .
Tendence nevraživosti vůči nově vznikajícím bankám tady pociťuji .
Jsem si vědom toho , že když to někde řeknete , mi to přinese jen potíže .
* . . . buďte bez obav , my to " jenom " napíšeme v Profitu .
Potřebu vzájemné komunikace a pochopení , že my , bankéři , jsme všichni na jedné lodi , právě teď vidím velmi silně .
A nerozhodují tu specifika velké Komerční banky a malé České banky , jde přece o společný problém .
Jediný , kdo to chápe , je manažment spořitelny .
Z logiky věci je zřejmé , že otřesy důvěry lidí v bankovní sektor by mohly mnohem více poškodit menší , než větší banky .
Ale argumentovat proklamacemi , že čtyři velké banky mají státní garance na vklady domácností a ostatních padesát bank je nemá , je svým způsobem směšné , protože při kolapsu jednoho ze čtyř kolosů , formálně chráněných garancemi , by důsledky nutně pocítili úplně všichni .
Nerovné podmínky
To byl názor zástupce České banky , znepokojeného možná víc tím , že název jeho banky musí cizincům připadat podobný názvu Banky Bohemia , ač s ní fakticky nemá nic společného .
Ale starosti jeho severočeského kolegy Miroslava Adámka jsou podobné :
* Kde vidíte zdroj nynějšího napětí ?
Zablokování vkladů v Bohemii byla poslední kapka , kterou přetekl pohár trpělivosti a veřejnost ve vztahu k bankám ji už nevstřebala .
Nucená správa v Bohemii byla ještě oprávněná , ale to , co následovalo , už vzbuzuje pochybnosti .
Jsou poškozováni jak drobní střadatelé , tak mnoho podnikatelů , kterým zamrzla konta .
* Fakt je , že obecně se moc neví o tom , co to vlastně nucená správa je .
Málokdo si to vykládá jako institut státu , směřující k ochraně vkladatelů .
Spíše to bere jako stav těsně před bankrotem , a to je neštěstí .
* Divíte se ?
Když tam budu mít 30 tisíc korun , ukládaných na dovolenou a tento týden jsem je měl cestovní kanceláři zaplatit , a teď ke svým penězům nemůžu .
To je také důsledek nerovných podmínek na trhu , kdy čtyři velké banky mají pro fyzické osoby státní garanci vkladů a úroků z nich a ostatní ji nemají .
* Jaké důsledky tento stav může mít ?
V krajním případě může vést až k odlivu prostředků z těch bank , které tuto záruku nemají .
I to je důvod , proč je třeba tuto věc legislativně dořešit a dnešní faktickou diskriminaci nových peněžních ústavů zrušit .
Pak ať banky soutěží kvalitnější nabídkou služeb a cenou .
Ty velké budou mít stejně výhodu v tom , že mají větší kapitál a tudíž vždy větší manévrovací prostor .
| Hospodářská komora |
Liberec patří k nejaktivnějším
Hospodářské komory se liší region od regionu .
K deseti nejaktivnějším se řadí i liberecká komora , která vznikla 21 . března 1991 ještě jako regionální kancelář Československé obchodní a průmyslové komory .
Jedním ze základních kamenů činnosti téměř všech komor , a tedy i liberecké , je zprostředkování kontaktů mezi podnikateli .
Společné firmy , obchody , zakládání firem se zahraniční majetkovou účastí , výrobní kooperace - to vše už liberečtí zvládli .
Jednou z připravovaných akcí je i Expo - Jižní Tyrolsko 94 , zaměřená na spolupráci s italskými firmami z autonomní provincie Jižní Tyrolsko - Itálie , která se koná 19 . až 21 . 5 . 1994 v Domě kultury v Liberci .
Představí se tu malé a střední podniky z oborů obchodu , stavebnictví , strojní a stavební výroby , potravinářství , gastronomie , zemědělství , ochrany životního prostředí a další .
Součástí akce budou i odborné semináře na téma : Výstavy a veletrhy , Čištění odpadních vod , Exportní vztahy .
Jedna ze základních aktivit Hospodářské komory Liberec se soustředí na poradenství při exportu .
Poradí se zákony , sazebníky , pro své členy zprostředkuje i účast na veletrzích a výstavách .
Pro zahraniční partnery je komora schopna vysvětlit legislativní podmínky pro podnikání zahraničních osob v ČR , případně podmínky zaměřené na zakládání firem v ČR .
Dále v rámci celního poradenství ověřuje komora osvědčení o původu zboží v ČR .
Na základě těchto dokladů mohou dovozci v zahraničí uplatňovat ve své zemi preference při placení cla .
Tyto certifikáty potvrzuje komora do všech zemí s výjimkou těch , kde se požaduje certifikát EUR 1 a EUR 2 .
Dále komora potvrzuje karnety ATA na zboží , které je dočasně vyváženo .
Firmě tak odpadá povinnost skládat jistotu na hranicích cizích států , čímž se zjednoduší odbavení .
Spolupracovníci komory jsou schopni konzultovat konkrétní případy vývozu zboží včetně potřebných sazeb , dokladů , a podobně .
Liberecká hospodářská komora je napojena na systém Eotel On - line , který propojuje rozhodující hospodářské komory v ČR a je týdně aktualizován .
Záznam o každé firmě v registru obsahuje její název , datum vzniku , právní formu , počet pracovníků , spojení , popis činnosti .
Kromě toho databáze umožňuje získat další informace z legislativy , o finančních ústavech a jejich službách , o databázi dlužníků a neplatičů .
Bohumil Technický
Kontakt : Okresní hospodářská komora Liberec , Masarykova 9 , 460 01 Liberec 1 , tel . : ( 048 ) 25247 , 20507 , 26487 - 8 , FAX : ( 048 ) 283 02 .
Německo je především drahé
Až na 14 . místě v produktivitě v OECD
* Východní spolkové země brzdí rozvoj
Německo patří již delší dobu nejen k nejbohatším , ale i nejdražším státům světa .
K tomuto závěru vedou čísla Organizace pro hospodářskou spolupráci a rozvoj ( OECD ) ve zprávě o životní úrovni a vývoji cen svých členských států .
Podle názoru listu Die Welt mohou hovořit o blahobytu , sociálních vymoženostech a perspektivě do budoucna jen Němci ve starých spolkových zemích .
V čele uvedené tabulky se jako bohatý národ nynější celé Německo nenachází .
Nízká produktivita nových spolkových zemí je odsunula níže , než je střed tabulky určující pořadí 24 členských států OECD v hrubém domácím produktu na hlavu , přičemž je brán zřetel na rozdíly v kupní síle měn v jednotlivých státech .
Až ve druhé polovině
V čele tabulky zemí OECD s nejvyšší produktivitou jsou stále Spojené státy americké .
Jejich hrubý domácí produkt na obyvatele přesáhl loni o 39 % úroveň celého Německa a o 15 % úroveň starých spolkových zemí .
Na druhé místo postoupilo Lucembursko před Švýcarsko , které v posledním roce zaznamenalo určitý pokles , ale stále je před Kanadou a Japonskem .
Současné Německo se ocitlo společně s Austrálií až na 14 . místě .
Je to 7 % za Francií , a ještě za Belgií , Dánskem , Norskem a Rakouskem .
Německo bylo dokonce předstiženo i Itálií , přičemž nepatrně vede před Nizozemím , Velkou Británií a Islandem .
Pro Němce může být jen slabou útěchou , že Švédsko , které se v minulosti společně se Švýcarskem drželo v těsném závěsu za USA , kleslo v důsledku přehnané sociální politiky až na 18 . místo .
Stále dražší
Přestože Německo již nepatří mezi nejbohatší státy OECD , dostalo se mu nyní méně lichotivého označení - je jednou z nejdražších zemí světa .
Podle údajů statistiky pro 24 hospodářsky nejvyspělejších zemí světa je v porovnání s Německem dražší pouze Japonsko ( o 30 % ) , Švýcarsko ( o 14 % ) a Dánsko ( o 10 % ) .
V dalších 20 zemích OECD se žije levněji .
Ceny zboží a služeb jsou například v průměru nižší ve Velké Británii ( o 18 % ) , ve Spojených státech amerických ( o 23 % ) , v Itálii ( o 26 % ) a ve Španělsku ( o 27 % ) .
V tom se zřetelně zrcadlí oslabená pozice německého průmyslu na světovém trhu .
Podle listu Die Welt nejsou vysoké ceny a nízká produktivita dobrou předzvěstí do budoucnosti .
Skutečnost však nemusí být tak chmurná , protože přes všechny potíže se hospodářství ve východní části Německa rozvíjí dynamicky a během několika let by se mělo dostat na úroveň západních spolkových zemí .
Na Východě svítá
Růst hrubého domácího produktu činil ve východních spolkových zemích v roce 1992 9.7 % a loni 7.1 % .
Přesto působí v rámci celé SRN tyto hospodářské výsledky stále ještě na hrubý domácí produkt negativně .
Vyvolávají jeho pokles v celém Německu o 1.2 % a ve starých spolkových zemích o 1.9 % .
Statistický spolkový úřad však potvrdil , že podíl východního Německa na celkových hospodářských výkonech stále stoupá a ve druhé polovině loňského roku se zvýšil o 9.2 % na 148.9 miliardy marek , proti 8.2 % v prvním pololetí roku 1993 .
Dynamický růst hospodářských výsledků v nových spolkových zemích vychází především z nebývalého rozvoje stavebnictví , kde investice stouply ve druhém pololetí loňského roku o 23.3 % .
Investice do vybavení vzrostly o 10 % .
Zajímavé je , že osobní spotřeba ve východní části Německa byla loni v porovnání s předchozím rokem vyšší pouze o 0.3 % .
Například ve druhém pololetí tamní obyvatelé zaplatili za zboží a služby v průměru 7700 marek , což bylo 63 % nákupu průměrného obyvatele ve starých spolkových zemích .
Vyrovnání za čtyři roky
Očekává se , že výroba v nových spolkových zemích poroste letos a v příštím roce o 8 až 8.5 % ročně .
I nadále se bude dynamicky rozvíjet výrobní činnost stavebnictví a řemesel .
Vše nasvědčuje tomu , že hospodářskou výkonnost významně podpoří i zpracovatelský průmysl , který je plánovitě budovaný za podpory velkých investic .
Odborníci očekávají , že nové spolkové země se v hospodářské výkonnosti vyrovnají starým spolkovým zemím nejpozději do roku 1998 .
Jiří Černohorský
Pořadí států podle HDP v roce 1993 ( současné Německo = 100 % )
text k foto : CESTA K VRCHOLU :
Také v ekonomické oblasti je stále náročnější a namáhavější .
Platí to i pro východní spolkové země SRN .
Sv .
Petr ti pomůže
Sportovní rybářství je nejen záliba , ale i podnikání s volným časem
Jistá lidová moudrost praví , že čas strávený rybařinou se do věku člověku nepočítá .
Něco na tom bude , protože u vody se člověk zklidní , přijde na jiné myšlenky - a občas něco i chytí .
Podívejme se na cenu za tuto báječnou relaxaci právě v tyto jarní dny , kdy se ryb nachytá nejvíce .
Jaroslav Šulc
K tomu , aby se stal člověk tichým bláznem ( jak nepřející okolí zhusta rybáře tituluje ) , musí dotyčný udělat nejdříve tři kroky .
Zaprvé najít místní organizaci Českého rybářského svazu , která je ochotná jej za mírný obolus ( okolo stokoruny členského příspěvku ) přijmout za svého člena poté , co prokáže znalost rybářského řádu a zaváže se k jeho dodržování .
Za druhé vyhledat na obecním úřadě to správné okénko , kde mu vydají státní rybářský lístek ( asi za padesátikorunu , záleží na tom , zda roční , či na tři sezony ) , a za třetí koupit si povolenku k rybolovu .
Rybě to je jedno
Pokud má zájemce o sportovní rybolov tento souboj s formalitami zdárně za sebou ( jen dodejme , že při vypisování povolenky ještě slibuje , že ročně odpracuje ve prospěch rybářského spolku 20 brigádnických hodin , jinak že je příští rok finančně nahradí ) , musí se rozhodnout , jak se vyzbrojí pro budoucí souboje s rybami .
Řekněme rovnou , že té rybě je úplně jedno , na jak drahé výbavě bude ulovena .
Není to však jedno našemu rybáři , protože lepší ( a pochopitelně příslušně dražší ) výbava mu dává větší šanci , zejména při zdolání trofejní ryby .
Nutné investice
Vezměme případ , kdy našeho kandidáta Petrova cechu nelákají pstruhové bystřiny , neboť si raději u rybařiny v klidu posedí , a proto se rozhodne pro chytání kaprů a cejnů .
Dobré pruty domácí výroby ( či vyráběné v licenci ) na běžné chytání " na položenou " v potřebné délce okolo 3 - 4 metrů lze pořídit už za 600 až 800 korun .
Výrobky od německé firmy Silstar ( u nás snad nejrozšířenější ) stejně jako další zahraniční standardní pruty stejné kategorie jsou o 50 % a více dražší .
Pak potřebuje naviják , jehož výběru se věnuje zkušenější rybář víc , než výběru prutu .
Naše licenční Shakespeary ( Tokoz MK 100 nebo MK 110 ) , které plně vyhovují univerzálnímu rekreačnímu sportovnímu rybolovu , stojí od 500 do 700 korun .
Modernější konstrukce navijáku s uložením brzdy mimo cívku , spolu s různým počtem kuličkových ložisek , zjemňujících chod navijáku , dává větší šanci odrazit nápory větší ryby - a věřte tomu , že polekaný desetikilový kapr dokáže divy .
Cizí a speciální navijáky , například s větší kapacitou cívky pro přehradní rybolov - stejně jako pruty na daleké odhody nástrahy - jsou obvykle rovněž o polovinu dražší , než domácí .
Násobte vše dvěma
Rybářský řád umožňuje chytat na dva pruty , a tak je třeba výdaje násobit dvěma .
K tomu připočteme výdaje za ostatní , většinou nezbytné rybářské pomůcky - podběrák ( 100 až 200 Kč ) , vezírek ( 60 až 200 Kč ) , vlasec ( stometrová cívka za 20 až 30 Kč , cizí dvoj až šestinásobek ) , háčky ( obyčejně za 20 haléřů , typ orlí drápek asi po koruně , cizí až po dvou korunách ) , splávky ( á 10 Kč , číhátko asi 6 Kč ) a spoustu drobností , jako je metr , olůvka , krmítka , vyprošťovač háčku , vidličky na uložení prutu , to vše dejme tomu za dalších 200 až 400 korun .
Optimisté , kteří mají pocit , že trofejní ryby čekají právě na ně - s jejich perfektní přípravou v prodejnách rybářských potřeb - mají štěstí , protože kvalitního ( i špičkového ) zboží je dnes naštěstí dost .
Pak je ale nutné ceny za pruty , navijáky a vlasce vynásobit - třemi , ale také třeba pěti .
Co dobrého jim nabídnete ?
Poslední , avšak finančně velice zrádné , jsou výdaje za návnady a nástrahy .
Vnadíme nejčastěji šrotem ( kilo ječného dnes za pět korun , kukuřičný je po osmi - pokud ho ovšem letos seženete ) , smíchaným se strouhankou v poměru 1 : 5 , ale také rozvařenými brambory ( kilo po 3 až 6 korunách ) , či luštěninami a kukuřicí .
Pak stačí ceny jen násobit s vědomím , že u ryb je to jako u auta - kdo maže , ten jede - čili kdo krmí , ten loví .
Nástraha ( pokud nechytáme na hit posledních sezon - boilies , kilo asi za stoosmdesát korun ) přijde levněji : Třeba koruna za jeden rohlík ( napařený a rozřezaný na kousky vydrží celé odpoledne ) , či hrst uvařených kolínek , tři koruny za rousnici ( pokud je neumíte chytat sami v noci po dešti na trávě ) .
Efekt investic
Rybáře , který dočetl až k tomuto ekonomizujícímu titulku , teď musel polít studený pot : Snad se dál nedočtu , že k tomu , abych při dvoutisícové " investici " do rybářského vercajku plus tisícovce do poplatků byl na svém , musím si při tržní ceně asi 40 korun za kilo kapra v krámě odnést od vody za rok těch kapříků aspoň čtyřicet , protože většina z nich bude mít necelá dvě kila .
Buďte bez obav , návodu k masařině , k drancování rybného bohatství , které nám Evropa závidí , se není třeba obávat ani od našeho jinak přísně podnikatelského listu .
Od nás pochází naopak doporučení - a nejen pro podnikatele - aby tuto prodělkovou investici klidně spustil .
Protože investice do rybařiny je investice do léku na duševní pohodu , tedy přesně na to , co jinde tak levně není k mání .
Graf : titulek
Kdy berou ryby nejčastěji
popisek pod graf :
NÁŠ TIP PRO TY , KTEŘÍ SI K VODĚ NEJDOU JEN TAK SEDNOUT , A PŘÍPADNÝM KAPŘÍKEM NEPOHRDNOU :
Ze sledování dne úlovku 3941 kapra od března do října v letech 1992 - 1993 podle lunární fáze Měsíce ( pleonasmus ? ) doporučujeme rybařit hlavně v týdnu , kdy dochází k zatmění .
To berou nejvíc .
Tabulka
Rekordní úlovky ryb v českých a moravských vodách ( k 31.12 . 1993 )
Druh ryby Rok kg cm Rybářský revír
Amur bílý 1981 18.32 105 Jesenice
Bolen dravý 1988 9.80 88 Labe 9
Candát obecný 1984 12.80 97 Vranovská přehrada
Cejn velký 1991 6.00 70 Kouřimka 2 A
Jelec jesen 1980 2.80 62 Labe 28
Jelec tloušť 1989 3.85 56 Labe 11 - 12
Kapr obecný 1978 29.20 108 Rozkoš
Karas obecný 1988 2.10 45 Morava 3 A
Karas stříbřitý 1989 2.40 47 Labe 17
Lín obecný 1985 3.70 59 Kozomín
Lipan podhorní 1978 1.62 50 Ohře 7
Mník jednovousý 1977 3.00 77 Jesenice
Okoun říční 1990 2.66 55 Těrlicko
Ostroretka stěhovavá 1988 1.95 51 Otava 4
záhlaví : Osobní investice
Stanovisko bankéře
Náš trh je zatím příliš rizikový
Při našem pátrání po účastnících obchodu s diamanty v České republice jsme na banky nenarazili .
Náhoda ?
Zašli jsme se zeptat , zda mají banky s diamanty něco společného , místopředsedy představenstva Velkomoravské banky Ladislava Valáška , jehož příspěvek o diamantech jsme před pár lety uveřejnili .
* Diamanty v zahraničí různým způsobem procházejí i rukama bank .
Jak by se mohly obchodu s diamanty účastnit české banky ?
Na obchod s diamanty mohou banky pohlížet z několika úhlů .
Jednak by mohlo jít o financování obchodníků s diamanty , dále o úschovu diamantů v bezpečnostních schránkách a bankovních trezorech , poskytování záruk pro obchodní transakce a využití diamantů jako formy zajištění při čerpání bankovních úvěrů .
* Zatím se tak neděje .
Copak diamanty nejsou dost atraktivní ?
Problém je jinde .
Trh s diamanty je u nás nejasný a velmi rizikový .
Nejsou - li opravdoví odborníci , informační a bezpečnostní infrastruktury , pak solidní partneři , zejména banky , ztrácejí zájem .
* Jsou tedy diamanty pro české banky vůbec nějak zajímavé ?
Nějak jistě , ale jejich význam nelze v našich podmínkách zveličovat .
O diamanty bude nejspíš zájem jako o ochranu proti inflačnímu znehodnocení peněz a k diverzifikaci portfolia bohatších klientů .
V zahraničí se tím zabývají specializované soukromé bankovní domy nebo oddělení " private banking " komerčních bank .
Podobně tomu bude i u českých bank , včetně Velkomoravské banky .
* Využívá se v praxi ručení diamanty za bankovní úvěry ?
Velkomoravská banka diamanty jako zajištění úvěru prakticky nepřijímá vzhledem k uvedeným nejasnostem a rizikům trhu .
Podobně , myslím , postupuje většina českých bank , zejména v případech , kdy by se mělo jednat o větší částky .
Představte si , jak komplikovaná situace by nastala v případě , že by dlužník diamanty zajištěný úvěr nesplatil a banka by k uspokojení své pohledávky musela diamanty prodat na nejistém českém trhu .
Náklady na obchodování v zahraničí jsou poměrně vysoké , nemluvě o tom , že banka nezabývající se průběžně a kvalifikovaně obchodem s diamanty by mohla utrpět značné časové a finanční ztráty .
Bankovní institut nabízí vzdělání
Praha -
Ke zvýšení kvalifikace pracovníků finančních institucí i dalších podniků chce přispět Bankovní institut , který včera představil novinářům svou nabídku vzdělávacích kurzů pro letošní rok .
Jak řekli jeho představitelé , v českém bankovním sektoru pracuje asi 56000 lidí .
Stále je však nedostatek vysoce kvalifikovaných pracovníků .
Institut , který v podstatě založily banky , nechce být ztrátový , ale neusiluje ani o zisk .
Jeho hlavním smyslem je napomoci zvyšování kvalifikace úředníků bank i dalších zájemců o tuto práci .
Z oficiálních statistik vyplývá , že zaměstnanci finančního sektoru mají nejvyšší průměrné mzdy ze všech odvětví .
Arantxa Sanchezová - Vicariová
V drnovické kauze asi žádné novinky
Praha -
Disciplinární komise ČMFS bude dnes projednávat žádost drnovických fotbalistů Rostislava Prokopa a Milana Poštulky o prominutí zbytku dvouletého trestu uděleného v listopadu 1993 za doping .
Výsledek je přitom předem dán : podle směrnic musí být trest za doping dodržen v plné výši ( viz úterní LN ) .
Předseda disciplinární komise Alexander Károlyi přesto pozval oba hráče , stejně jako drnovického prezidenta Jana Gottvalda .
Nabídl tím šanci sdělit některé skutečnosti , které při jednání v listopadu 1993 zůstaly nevysloveny .
Spekulace se vedou hlavně o vině tehdejšího trenéra Jindřicha Dejmala , který klub ihned po vynesení trestu nedobrovolně opustil ( píšeme o tom i na jiném místě ) .
Dnešní zasedání proběhne s nejvyšší pravděpodobností bez účasti hlavních aktérů .
Podle informací LN připravila drnovická strana k případu stanovisko , v němž nejsou uvedeny žádné nové skutečnosti .
Prokop včera v Drnovicích vrátil výstroj a odjel domů do Dunajské Stredy .
Budeme stále zametat chodníky , nebo se postará obec ?
Již desítky let děje se v našich zemích během zimy něco pozoruhodného .
Jakmile napadne na chodníky a ostatní přilehlé plochy kolem rodinných domků , nájemních domů , škol , nemocnic , ale i všech dalších budov ve městech i v obcích sníh , lze zde pozorovat čilý pohyb osob ( v ČR jich jsou statisíce ) , které jej z chodníků více či méně pohotově odklízejí .
Sníh odklízejí téměř všichni majitelé objektů , t . j . také ti , kteří v době zametání chodníku či jeho sypání pískem chybějí ve svých zaměstnáních nebo by mohli takto strávený čas strávit prací bližší své kvalifikaci .
Zejména smutné je toto počínání u starších majitelů rodinných domů , jejichž fyzické síly jsou omezeny , zvláště v případě vydatného sněžení nebo silného ledu na chodníku .
V důsledku časově i fyzicky omezených možností těchto osob je na jednotlivých chodnících kvalita úklidu dosti nerovnoměrná .
Riziko vzniku úrazu chodců se tak sice snižuje , nikoliv však na žádoucí míru .
Zajímavý je motiv , který nenechá majitele domů v pracovní době v klidu vykonávat své povolání , o víkendech je zase nenechá odpočívat a nutí je odklízet sníh z cizích chodníků .
Jak známo , chodníky patří obci a nikoliv majitelům nebo správcům budov .
Pokud je někdo v této věci na pochybách , uvěří poté , když si na chodník před svým domem postaví bez laskavého svolení úřadů třeba kontejner nebo lešení na opravu fasády .
Pokuta ho jistě nemine .
Pokuta ovšem na majitele objektu číhá také v případě , že by se pokusil vzepřít obecní vyhlášce a chodník od sněhu neuklidil .
Po několika marných pokusech o prosazení vlastního názoru před úřady a po několika pokutách se obvykle majitel objektu uklidní a dál bez odmlouvání udržuje v čistotě svými silami obecní majetek , aniž by přemýšlel o korektnosti obecní vyhlášky , která mu tuto službu nadělila .
Nehoráznost tohoto obecního předpisu , který vznikl zřejmě v dobách vlády podivných hospodářů a novou vládou nebyl dosud přehodnocen , jsem si uvědomil při nedávné návštěvě Kanady .
Přes nesrovnatelně náročnější sněhové podmínky jsou chodníky uklizené , a to bez pomoci majitelů domů .
Obdobně jako u nás patří chodníky do vlastnictví obcí .
Rozdílný je však přístup správy obcí k udržování vlastního majetku .
Jakmile napadne na tamní chodníky více sněhu , třeba i ve 2 hod . ráno , vydají se do ulic v dostatečném počtu mechanizované posádky , které zručně sněhovou kalamitu zlikvidují , a to na chodnících i na vozovkách .
Tato služba obecní správy vůči občanům ( u nás je tomu v případě chodníků právě naopak ) je plně hrazena z obecní pokladny , tj . z běžných daní občanů a firem na území obce .
Domnívám se , že to je následováníhodný příklad ze zámoří a vhodná příležitost pro obecní správu - jednak dát najevo občanům , že si jich váží , jednak napravit jednu z přežívajících ostud minulosti .
Dennis Hopper jako zlosyn v thrilleru Nebezpečná rychlost
Cisterciácký mnich v českých dějinách
Sborník ŘÁD CISTERCIÁKŮ V ČESKÝCH ZEMÍCH VE STŘEDOVĚKU předkládá široké veřejnosti stručné shrnutí dějin a rozvoje architektury tohoto řádu na našem území v období , které mělo v jeho historii bezesporu největší význam .
Autory publikace , vydané u příležitosti osmistého padesátého výročí založení kláštera v Plasech , jsou K . Benešovská , K . Charvátová , D . Líbal a M . Pojsl .
Sborník nejprve přináší vstupní informace o dějinách řádu v Evropě i v Čechách , portrétuje jeho nejslavnější postavu ( sv . Bernarda z Clairvaux ) , popisuje každodenní život v cisterciáckém klášteře i jeho ekonomický chod a podává základní přehled o řádové architektuře .
Dále přináší stati věnované historii jednotlivých klášterů ( K . Charvátová , M . Pojsl ) a jejich architektuře ( D . Líbal ) .
Vyzdvihnout lze zejména texty nestora českých historiků středověké architektury Dobroslava Líbala , jenž se výzkumu cisterciáckých klášterů věnuje již více než půl století .
Vynikají lapidární hutností , s níž jejich autor na základě obrovské zkušenosti dokáže na malém prostoru podat maximálně plastický obraz popisovaných objektů .
Texty jsou doplněny obrazovou přílohou a nákresy architektonických detailů , přibližujících charakteristické tvarosloví cisterciáckých staveb .
Sborník uzavírá základní bibliografie k tématu .
Řád cisterciáků vzniká od roku 1098 , kdy část mnichů přechází z benediktinského opatství v Molesme do Citeaux , jež se napříště stane organizačním centrem řádu .
Roku 1112 sem ve věku pouhých dvaadvaceti let přichází budoucí světec Bernard , jenž se podle nově založeného kláštera v Clairvaux , v jehož čele po celý život zůstane , bude psát Bernard z Clairvaux .
Svou fascinující osobností vtiskne nesmazatelnou pečeť nejen novému řádu , ale celému dvanáctému století , jež někdy bývá nazýváno stoletím Bernardovým ; stoletím , jehož význam pro evropské kulturní dějiny může být stěží přeceněn .
Nad krásnou latinou Bernardových spisů váháme , zda byl jejich autor , iniciátor křížové výpravy , inspirátor založení řádu templářů a nesmiřitelný nepřítel chladně racionalistického Abelarda , více básníkem , teologem , či církevním reformátorem .
Za jeho života vzniká po celé Evropě několik set klášterů nového řádu , odlišujícího ve svých hlavních rysech vrcholný středověk od raného .
K nim patří především pevná nadnárodní organizace , pravidelné pořádání generálních kapitul i vizitace jednotlivých klášterů prostřednictvím jejich " mateřských " opatství .
A dále výrazný mariánský kult , projevující se mimo jiné zasvěcením všech řádových kostelů Panně Marii .
Nový je důraz na fyzickou práci i vynikající ekonomická organizace klášterního hospodářství .
Nová je askeze projevující se nejen v osobním životě řeholníků , ale též v tvrdých omezeních týkajících se architektury řádových kostelů i jejich výzdoby .
V rámci dějin evropského umění to byla právě přísná cisterciácká architektura stereometrických forem , jež se stala pojmem .
V Čechách a na Moravě měla řádová architektura nezastupitelnou roli při šíření nových slohových tendencí , obvykle shrnutých pod pojmem " gotika " - byť se zpočátku projevovaly spíš uvedením nových architektonických článků než změnou v podstatě tradičního pojetí prostoru .
Největšího , skutečně ( středo ) evropského významu však cisterciácká architektura u nás nabývá až na sklonku třináctého a na počátku čtrnáctého století , kdy se česká architektura vzpíná vysoko k horizontu evropské tvorby stavbami , jaké představují kapitulní síň a halové trojlodí kláštera ve Vyšším Brodě , tradiční formový aparát popírající trojlodí baziliky ve Zlaté Koruně , z katedrálního půdorysu zdvižený chrám v Sedlci ( kongeniálně přestavěný Santinim na začátku osmnáctého století ) či jedinečná konfigurace v husitských dobách zcela zničeného kostela Zbraslavského kláštera .
Všechny tyto stavby měly na rozsáhlém středoevropském teritoriu mimořádný vliv po celé čtrnácté století .
V jeho třetí čtvrtině k nim přibyl dnes už téměř zcela vyvrácený chrám v Klášterní Skalici , budovaný snad podle návrhu Matyáše z Arrasu příslušníky jeho huti
Popularita politiků
Říká se , že z deseti případů se jen v jednom čelní představitelé elity rozhodují podle toho , co sami chtějí .
Ve zbývajících devíti politických rozhodnutích činí zadost principům logiky vládnutí .
Ty jsou na konkrétních osobách nezávislé , berou v úvahu logiku vlastní doby i projevy často nelogické nutnosti .
V životech politiků převládá široce chápaná povinnost .
V posledních desetiletích se k této povinnosti přikrádá něco nového - povinnost vůči popularitě .
Popularita je agresívní jev .
Příliš poddanský vtah vůči ní postupně vytlačuje ostatní druhy politických aktivit .
Mechanismus je zřejmý .
Sdělovací prostředky , aby dosahovaly zisků , potřebují zobrazovat " populární " lidi , proto primárně určené jednotlivce obdaří popularitou .
Vnitřním samospádem principu " skrze zviditelnění jedince zviditelnit tu a tu politickou stranu či stát sám " , se popularita stává nejen funkcionální složkou politiky , nejen jejím smyslem , ale dokonce rozhodující složkou náplně politické činnosti .
Ke koncepční činnosti se politik - mluvím zde o českém politikovi , ale nejen o něm - dostává až pozdě v noci , anebo na cestách .
Každopádně unaven a nesoustředěn , zaplaven žádostmi o interview , stíhán prosbami o otevření té či oné výstavy , o účast na té či oné recepci .
Banální otázky v interview postupně banalizují samého politika .
Svět blesků fotografů jej nevyhnutelně oslní .
Politik posléze není schopen podívat se na svou činnost z nadhledu , neboť až příliš srůstá se svým image člověka určeného pro veřejnost .
Jedná se o problém dílčí , anebo komplexní ?
Jinak řečeno : záleží na kvalitě politiků , jak se s fenoménem popularity vyrovnají , anebo kdokoli , ať je sebelepší , je stržen proudem politiky jako samoúčelného " dělání popularity " ?
Argument na podporu komplexnosti problému může znít i tak , že žijeme v době , kdy ztrácí svůj vliv metafyzická hloubka a nastupuje vláda povrchnosti .
Tento postoj je rozšířen mezi intelektuály a nepochybně platí .
Podstatnější meritus věci tkví v tom , že se nacházíme v časech vzrůstající hodnoty informace , a tedy v době zásadního vlivu sdělovacích prostředků , ať již sdělovací prostředky po vlivu touží nebo netouží .
A popularita je forma , kterou svou moc artikulují .
Potud je trend k " politické show " nevyhnutelný .
Přesto se nám dostává možnosti vsunout do rozvíjející se tendence korektiv : vytvořit vysoce profesionální a kvalitní byrokracii , která zabezpečí kontinuální řízení státu .
Ale především : systémem nařízení chraňme byrokracii před všepohlcující spirálou , kterou popularita roztáčí .
Vzhledem k efektivnímu fungování státu je hrozivá nejen politizace státních úředníků , stejně nebezpečný je i trend , kdy se státní úředníci odtrhují od své precizní práce v anonymitě a objevují se v masmédiích , aby komentovali to či ono .
USA zvažují pomoc Kambodži
Náměstek amerického ministra zahraničních věcí Strobe Talbott , který byl minulý měsíc na návštěvě v Kambodži , prohlásil , že USA jsou ochotny uvažovat o vojenské pomoci kambodžské armádě ve formě zbraní v jejím boji proti Rudým Khmerům .
Bereme - li v úvahu traumatickou historii amerického angažování v oblasti a rostoucí korupci v kambodžské vládě i v armádě , je tato myšlenka přinejmenším na pováženou , napsal americký deník The New York Times .
Rudí Khmerové jsou pozůstatky hnutí , jež v sedmdesátých letech , kdy bylo u moci , vyvraždilo na milión Kambodžanů .
Mají jen malou naději dostat se opět k moci , ale stále ještě jsou s to napáchat velké škody na venkově a odčerpávat tak zdroje , jichž by se dalo lépe využít k přestavbě země .
Vládní politika amnestie vedla k tomu , že řady Rudých Khmerů opustily stovky bojovníků , kteří byli integrováni do armády .
Minulý měsíc přešel na stranu vlády čelný důstojník zabývající se financemi , Sar Kim Lemouth .
Není důvod poskytovat zbraně armádě přeplněné důstojníky řídícími jednotky , které existují jen na papíře a které jsou vytvářeny jen proto , aby se důstojníci obohatili žoldem neexistujících vojáků .
Kambodžská vláda není v bezprostředním nebezpečí .
Vojenská pomoc musí být až na posledním místě , a to ještě jen za předpokladu , že Rudí khmerové budou nadále klást ozbrojený odpor a armáda se zbaví korupce a nedemokratických praktik .
Konvoj pro Bihać v cíli
Sarajevo / New York -
Humanitárnímu konvoji OSN , který včera ráno vyrazil z chorvatského Záhřebu , se večer podařilo i přes neklidnou vojenskou situaci projet do bihaćské enklávy .
Kolonu tvořilo 10 kamiónů UNPROFOR a 10 kamiónů Úřadu vysoké komisařky OSN pro uprchlíky s potravinami a léky pro civilní obyvatelstvo .
Cílovou stanicí je posádka UNPROFOR v Coralici nedaleko Cazinu ve středu enklávy , kontrolované vládní armádou .
Konvoji se však přesto večer podařilo do této oblasti dojet .
Za nejnapjatější označili vojáci OSN situaci kolem obcí ležících jižně od Bihače .
Zde pokračovaly i včera dělostřelecké výměny .
Americký prezident Bill Clinton v úterý schválil návrh nabídnout Srbsku dočasné zrušení hospodářských sankcí , pokud Bělehrad uzná Bosnu a ostatní nezávislé republiky bývalé Jugoslávie .
Ve Washingtonu to potvrdil vysoký činitel americké vlády , který si nepřál být jmenován .
Návrh předložila tzv . kontaktní skupina .
Cílem je prodloužit natrvalo nynější čtyřměsíční příměří v Bosně .
S tímto návrhem je ochotno podmínečně souhlasit bosenské vedení , v němž převažují Muslimové .
Podle AFP to včera sdělil bosenský viceprezident E . Ganic .
Stanovisko srbského prezidenta S . Miloševiće k nabídce není známo .
Zasloužená dovolená
Generální ředitel Chemických závodů Sokolov Miroslav Krejčí odjel na týdenní dovolenou , kterou tráví v hotelu Harmony ve Špindlerově Mlýně .
Tato informace by byla zcela bezcenná , kdyby Miroslav Krejčí nebyl vrchním vyjednavačem , který má vést rozhovory s mezinárodním ropným konsorciem o jeho kapitálovém vstupu do českých rafinérií .
Kdyby představitelé konsorcia International Oil Consortium ( IOC ) netvrdili , že každá ztráta času zkomplikuje už tak dost těžká a složitá jednání .
Kdyby smlouva mezi rafinériemi a IOC nevisela ve vzduchu a kdyby nesplnění termínu podpisu dohody o vstupu IOC ( složené z firem Agip , Conoco , Shell a Total ) do rafinérií ( měla být podepsána koncem ledna ) nebylo způsobeno politicky motivovaným pozdním jmenováním Miroslava Krejčího do této důležité funkce .
Kdyby nebyl ještě donedávna členem představenstva největšího rivala mezinárodního konsorcia v boji o rafinérie - akciové společnosti Chemapol .
Kdyby na krkonošský hotel Harmony , kde se Miroslav Krejčí dnes rekreuje , nebylo přišroubováno obrovské logo jeho majitele - akciové společnosti Chemapol .
Kdyby nehrozilo , že pokud se smlouva nepodepíše do konce února ( tedy do vydání akcií rafinérií kupónovým akcionářům ) , jednání mohou začít od začátku a podle úplně jiných podmínek .
Kdyby nehrozilo , že právě z těchto důvodů mohou znechucení zástupci zahraničních firem tři roky poté , co byli českou vládou požádáni o účast v privatizaci české petrochemie , odejít od jednacího stolu a vyklidit prostor pro Chemapol a pro jeho tzv . českou cestu .
Krátce
HTT Tesla Pardubice se odvolává proti rozhodnutí Krajského soudu v Hradci Králové z minulého týdne , kterým byl vyhlášen její bankrot .
Podle správní rady není podnik předlužen a ani insolventní .
Americký koncern McDonald ' s plánuje během letošního roku v Polsku otevření 15 nových restaurací v celkové hodnotě 20 miliónů USD .
Deutsche Bahn AG byly ziskové již v prvním roce fungování jako akciová společnost .
Její čistý zisk za loňský rok - bez dceřiných firem - dosáhl 50 miliónů DEM .
Další příměří v Čečensku
Ordžonikidzevskaja ( Ingušsko ) -
Ruští a čečenští vojenští velitelé se včera dohodli na novém 48 hodinovém příměří , které vstoupilo v platnost včera o půlnoci místního času ( v 22.00 SEČ ) .
Mělo by se týkat všech druhů zbraní .
Dohodu o novém příměří dojednali velitel ruských vojsk v Čečensku generálplukovník Anatolij Kulikov a náčelník štábu čečenských ozbrojených sil generál Aslan Maschadov , kteří se včera v ingušské obci Slepcovsk sešli k druhému kolu jednání zprostředkovaných ingušskou vládou .
V prvním kole rozhovorů bylo v pondělí rovněž dohodnuto příměří , které se vztahovalo pouze na těžké zbraně .
Podle zpráv z oblasti však nebyl klid zbraní během úterý dodržován .
Více na straně 6
Vzestup ODS a ČSSD , propad ODA
Praha -
Dvě největší politické strany si za poslední měsíc výrazně polepšily , ODA zaznamenala dramatický úbytek třetiny svých příznivců .
Vyplývá to z výsledků šetření Střediska empirických výzkumů za první únorový týden .
ODS by podle průzkumu volilo 30.4 procenta občanů oproti lednovým 26.9 procenta , ČSSD by dalo svůj hlas 20.8 procenta ( v lednu 17 procent ) voličů .
Při pětiprocentním limitu by zastoupení v Poslanecké sněmovně získaly dále už jen KSČM , pro niž se vyslovilo deset procent respondentů ( v lednu 9.6 ) , ODA s 8.2 procenta ( 12.2 ) a KDU - ČSL s 6.4 procenta ( v lednu 6.9 ) .
Pokud by se v únoru konaly parlamentní volby , vzešla by z nich Poslanecká sněmovna v tomto složení : ODS by získala 80 mandátů ( dnes jich má 67 ) , ČSSD 55 ( dnes 19 ) , KSČM 26 ( 10 ) , ODA 22 ( 16 ) a KDU - ČSL 17 ( stejně , jako má dnes ) .
Více na straně 3
Manželka československého rozvědčíka milión nedostane
Pozor , neautorizovaný text !
Praha -
Žena bývalého československého rozvědčíka Hana Koecherová neobhájila včera u Městského soudu v Praze své stanovisko , že nepracovala se svým mužem pro KGB .
Prohrála tak spor na ochranu osobnosti s týdeníkem Prognosis .
Agent československé rozvědky Karel Koecher byl nasazen do CIA a po svém zatčení byl v roce 1986 jako jeden z pěti špionů vyměněn za sovětského disidenta Anatolije Ščaranského a další vězně z východního bloku .
Koecherová zažalovala vydavatele Prognosis za článek , v kterém autor uvedl , že se svým manželem pracovala pro sovětský KGB , že byla v USA odsouzena a vyměněna za Ščaranského .
Text publicisty Egona Lánského zveřejnil týdeník loni v březnu .
Koecherová prohlásila toto tvrzení za nepravdivé , požadovala otištění omluvy a milión korun odškodnění .
Odškodnění se mělo rovnat pětinásobku jejího ročního platu za práci pro britskou ambasádu , již musela údajně v souvislosti s článkem zanechat .
Koecherová podle lustračního osvědčení nebyla spolupracovníkem ani pracovníkem StB .
V USA byla odsouzena k osmnácti měsícům vězení za pohrdání soudem , protože odmítla svědčit proti manželovi .
Soudkyně zamítla její žalobu s tím , že žalované tvrzení je až na drobné nepřesnosti pravdivé .
Vycházela přitom z dokumentů , které soudu poskytl Úřad pro dokumentaci a vyšetřování zločinů komunismu .
Ty byly jako tajné projednávány v úterý s vyloučením veřejnosti .
Vyplynulo z nich , že v roce 1965 manželé Koecherovi dostali za úkol proniknout do CIA , a byli k tomu vyškoleni .
Koecherová měla pracovat jako spojka .
Informace získané v CIA využívala i KGB .
Soudkyně dále řekla , že autor článku nenapsal , že by Koecherová byla odsouzena za špionáž .
Je doloženo , že faktické výměny osob mezi USA a SSSR se však účastnila , uvedla .
Rozsudek není zatím pravomocný .
Koecherovi se přistěhovali do USA v roce 1965 a jako političtí uprchlíci získali americké státní občanství .
Kocher byl zatčen v roce 1984 a obviněn , že v letech 1973 až 1977 předával tajné materiály CIA československé rozvědce .
Grafo se budoucnosti nebojí ( Bez tužek pro kupónovku byl nižší zisk .
Na dividendy rozdělí 3 milióny Kč )
Pozor , neautorizovaný text !
České Budějovice -
Loňský rok ukončí Grafo České Budějovice , které je významným výrobcem psacích potřeb , s čistým ziskem ve výši asi 11.9 miliónu korun .
Podle předběžných hospodářských výsledků , o nichž informoval ekonomický náměstek F . Šafránek , činí zisk před zdaněním 21.6 miliónu korun .
Jak uvedl , bude vedení společnosti navrhovat představenstvu vyplacení dividend za rok 1994 v celkovém objemu zhruba tří miliónů korun .
Obdobné záměry má management firmy i pro letošní rok .
Za rok 1993 činila dividenda na jednu akcii po zdanění 58 korun a jejich celková výše dosáhla šesti miliónů korun .
Výkony firmy byly loni 145.6 miliónu korun a náklady 124 miliónů korun .
Prodej činil 136 miliónů korun a výroba zboží 159750 miliónu korun .
Nejvíce , více než polovinou , se na ní podílejí kuličková pera , následují náplně , soupravy , versatilky a automatické tužky .
Přibližně 30 procent prodeje představoval vývoz , z nějž připadá 60 procent na Slovensko .
Průměrný výdělek se proti roku 1993 zvýšil o 6.2 procenta a činí nyní 5884 korun .
Na snížení hrubého zisku o osm miliónů korun se podle Šafránka projevila především skutečnost , že v roce 1993 Grafo vyrábělo značný objem tužek pro druhou vlnu kupónové privatizace .
Společnost privatizovaná v první kupónové vlně zaměstnává 400 osob .
Loni doznalo podstatných změn složení rozhodujících akcionářů .
Fond YSE svůj podíl prodal a naopak ho navýšila SIS na 18.35 procenta a Banka Moravia na 10.05 procenta .
Největším akcionářem zůstává s 24.5 procenta Creditanstalt , zatímco Fond národního majetku , který držel 25.2 procenta akcií , již 13 procent prodal .
DIKové mají rozděleno 14.49 procenta akcií .
Zemědělská prvovýroba se na hrubém domácím produktu ČR podílí pěti procenty
Promarněná šance
Roman Meliška Velká šance potká prý každého jen jedinkrát v životě .
Na drnovické fotbalisty Milana Poštulku s Rostislavem Prokopem čekala včera .
Na základě vlastní žádosti o prominutí nebo podmínečné odložení trestu mohli před disciplinární komisí , byť s více než ročním zpožděním , po pravdě , a tudíž věrohodně popsat události , které předcházely jejich pozitivnímu dopingovému nálezu v říjnu 1993 .
Tehdejší drnovické pohádce , podle níž dostal Poštulka karamelky od známého z Rakouska , jehož si pamatuje jen křestním jménem , a vzal si je poté , co krabičku po utkání náhodou objevil v kapse saka , totiž věří jen málokdo .
Roušku tajemství však včera nikdo nepoodhrnul .
Oba hráči místo sebe poslali jen dopis , v němž svou neúčast omlouvají a potvrzují , že " . . . k případu nehodlají sdělit žádné nové skutečnosti " .
Sami tak dotrpí zbytek dvouletého trestu , aniž by ruku fotbalové spravedlnosti pocítil strůjce celého dobrodružství .
Chtělo by se říci , že zklamání z nemožnosti prominutí trestu i " bolestné " převážilo nad touhou konečně veřejně ukázat prstem .
Zájem otevírat již jednou uzavřenou kauzu však chyběl i ze strany klubu .
Nepotrestaný viník tak díky zarytému mlčení bude nadále sebevědomě rozdávat rozumy , ve špatných časech se pokusí svým plačtivým obličejem vzbudit soucit a dva hráči snad časem uznají , jakou včera zahodili šanci .
Tenisoví sponzoři
Praha -
Sponzorská smlouva byla podepsána mezi českými tenisovými reprezentanty ( Damm , Rikl , Suk , Vacek ) a firmami RDI Press a Pragent .
Jednání s Dosedělem ještě pokračují .
Peněžní výše zůstává zatím utajena .
Každá přemýšlivá vláda naslouchá přemýšlivým lidem
Článek Ludvíka Vaculíka , kterým oslovil předsedu vlády ( ale nejen jeho ) , vyvolal zřejmě zasloužený ohlas .
Pozornost si jistě zaslouží i osobitá odpověď pana premiéra ( Vážený pane Vaculíku , LN 25 . 1 . 1995 ) .
Ten , bez věcné souvislosti , začíná zhodnocením dřívější publikační činnosti L . Vaculíka .
Teprve potom se začne zabývat vlastním dopisem .
Pokud si čtenář ponechá právo sám posoudit , co a v jakých souvislostech říká L . Vaculík , snadno pozná , že ten hovoří o něčem jiném než pan předseda vlády .
Jádrem polemiky je " potřeba nových společenských vztahů " .
Pan Klaus údajně neví , kdo s kým a jaký spor o tyto vztahy vede .
Kdyby chtěl , našel by pregnantní vysvětlení hned v první části " dopisu " .
Snaha bagatelizovat společenské vztahy pouze na vztahy lidí mezi sebou je jen odvádění pozornosti od jádra věci .
Ten zápas , který pan předseda vlády nevidí a nechce vidět , již začal ;
je jím již probíhající diskuse , nejen k dopisu Ludvíka Vaculíka .
Pan Klaus uznává , že " je třeba zavést jasná pravidla ( přijatá společenským konsenzem , jde - li o věci mravní , a přijatá parlamentem , jde - li o věci ostatní ) a dbát o jejich dodržování " .
Když zůstaneme u této formulace , musí tedy jít o to , jak toho docílit , kdo a v jaké míře se na tom musí podílet .
S konstatováním , že je to věcí všech , lze souhlasit , ale prakticky je to k ničemu .
Je třeba si upřesnit , co nechceme , aby bylo jako dosud , co pro to lze učinit , a pak se diferencovaně podělit o úkoly úměrně svému společenskému postavení a odpovědnosti vůči občanům této republiky .
Rady , abychom každý zametal jen před vlastním prahem a doporučovat vypínání televizorů , chceme - li zabránit šíření kriminality a násilí , dosavadním nešvarům nezabrání .
Závěrem ještě k zmínce pana předsedy vlády o elitářství .
Přemýšliví lidé ( a to bez rozdílu , zda jde o manuálně pracujícího člověka , podnikatele nebo intelektuála ) vždy , na rozdíl od těch méně přemýšlivých nebo lhostejných , poukazovali na chyby a nepravosti .
Proto také vždy byli trnem v oku všem vládnoucím a vládychtivým pánům .
Osvědčenou taktikou , jak eliminovat a potlačit jejich vliv , bylo a zřejmě zůstává vyvolávání a rozdmychávání konfliktu mezi " normálními pracujícími " a věčně s něčím nespokojenými intelektuály .
Prospěch z toho mají pouze ti vládnoucí .
Proto také plně souhlasím s L . Vaculíkem , že již dnes je třeba sledovat , jak se kdo chová , abychom v čas voleb mohli svůj hlas položit na správnou misku stranických vah .
Agentura Mersey usiluje o rockovější Brno
Pod závojem intelektuálské melancholie a podezíravé nedůtklivosti se i v moravské metropoli ukrývá bigbítová historie .
Ještě v osmdesátých letech Lenka Zogatová do Brna propašovala zpěvačku Nico a " hlučné labutě " z The Swans .
V roce 1990 brněnské výstaviště hostilo festival rakouských a českých umělců Rotwelsch .
Před necelými dvěma lety za Lužánkami vystupovala Metallica .
A tuto neděli přiveze agentura Mersey do haly na Vodové britskou skupinu Siouxsie And The Banshees , která dnes večer hraje v pražském Paláci kultury .
Základní překážkou většího rozmachu brněnského rockového života je nedostatek koncertních prostor .
Ve většině případů prakticky nesplňují požadavky spojené s pořádáním velkých koncertů .
Nevyzpytatelné je i zdejší publikum .
Všechny loňské rockové festivaly ( Las Velas , Mersey rock a Hardyrock ) by skončily se značným finančním neúspěchem , kdyby se jejich organizátorům nepodařilo zajistit odpovídající množství sponzorů .
Ti si však zpětně podmiňují právo zasahovat do dramaturgie akcí . . .
Hudební agentury představují dnes velmi ojedinělý druh podnikání , které se vyplácí prakticky jen tehdy , když pořadatelé " vsadí na jistotu " .
Ke koncertu skupiny letos osmatřicetileté zpěvačky Siouxsie Sioux majitel agentury Mersey Pavel Tesař poznamenává : " Již tři roky poslouchám jediné brněnské rockové rádio Hády a vím , že nahrávky The Banshees představují jeden z pilířů vysílání .
Jedná se totiž o kapelu , která oslovuje starší , ale i mladé posluchače .
Není to sice klasika typu Rolling Stones , ale ani novinka , jakou jsou třeba Cranberries . "
Jen dvanáctinu brněnského koncertu Siouxsie And The Banshees uhradí sponzoři .
Pavel Tesař jednal mimo jiné i s Pepsi Colou nebo magistrátem města Brna .
Neúspěšně .
" Prioritu mají zaběhlé věci , jako je divadlo Husa na provázku a Jazztival , které fungují dlouho a mají již svoji tradici , " vysvětluje Pavel Tesař .
Snahou agentury Mersey je v Brně vychovávat vzdělanější a otevřenější hudební publikum .
Tesařova agentura hodlá pořádat dva tři velké koncerty do roka .
Každý z nich by se měl stát událostí ( předběžně se již hovoří o newyorské kapele Sonic Youth , která hrála v Praze v roce 1992 ) .
Agentura spolupracuje se zahraničními hudebními agenty a v poslední době navázala kontakty i s Vídní ( myšlení většiny lidí je v metropoli Rakouska ovšem velmi konzervativní a veškeré dění tohoto druhu se z toho důvodu odehrává pouze na periférii ) .
Pavel Tesař se tak částečně snaží navázat na tradici festivalu Rotwelsch , ale také na někdejší " výlety " českých rockerů do Maďarska nebo do Polska , kde se - na rozdíl od Československa - uskutečnila v letech osmdesátých celá řada pozoruhodných koncertů předních světových hvězd .
" Rotwelsch považuji stále za jednu z nejlepších brněnských akcí , " dodává Tesař .
" Měl jednoznačný image , dobrou atmosféru a molekuly nadšení se při něm daly doslova nahmatat . "
Jelcin : Nemáme temné úmysly
Vladimir Žirinovskij předpovídá příchod vojenské diktatury v Rusku
Ruský prezident Boris Jelcin ve svém včerejším projevu před oběma sněmovnami parlamentu obvinil jisté západní kruhy , že chtějí rozšířením NATO vytěsnit Rusko jako nebezpečného konkurenta ze světové scény .
Prohlásil , že malé evropské země není třeba chránit před " temnými úmysly Moskvy " , protože žádné takové úmysly neexistují .
Armádě se Boris Jelcin podrobně věnoval v souvislosti s válkou v Čečensku .
Pochválil ruské vojáky bojující v Čečensku za to , že zde projevují své nejlepší vlastnosti .
" Ne ruští vojáci , ale Čečenci střílejí skryti za zády žen a dětí , které používají jako živý štít , " uvedl .
Šéf parlamentní frakce Ruská Volba Jegor Gajdar vyjádřil zklamání nad tím , že Jelcin nedokázal odsoudit násilné řešení čečenské krize .
Ministr obrany Pavel Gračov naopak vyslovil spokojenost s hodnocením armády .
" Armádu není v souvislosti s Čečenskem za co kritizovat , " řekl Gračov .
Vladimir Žirinovskij , šéf liberálních demokratů , zhodnotil příslib prezidenta , že parlamentní i prezidentské volby se v Rusku uskuteční podle plánu , slovy : " Stejně tu bude během několika měsíců vojenská diktatura , takže jaké volby . "
" Byla to řeč o ničem , " prohlásil včera v reakci na Jelcinův projev šéf ruských komunistů G . Zjuganov .
Přes 800 posluchačů vyslechlo pouze část obsáhlého textu , který byl poslancům rozdán v písemné formě .
Jeho ekonomická část se týká především finanční politiky .
B . Jelcin pokládá stabilizaci rublu za jeden z hlavních úkolů v roce 1995 .
Potvrdil nutnost státní podpory zemědělství a obranného průmyslu .
Mírná kritika zazněla z úst prezidenta , když hovořil o sociální politice : " Ceny zboží dosáhly světové úrovně , ale platy jsou mizivé . "
Dodal , že lidé musejí mít právo na práci a ochranu před nezaměstnaností .
Okresní minimum
Od 1 . ledna 1996 přibude zřejmě k dnešním pětasedmdesáti okresům v České republice ještě jeden - severomoravský Jeseník .
Půjde tak o první změnu ve struktuře okresů , jíž položil v roce 1960 základ zákon o územním členění státu .
Vláda nyní přikročila k realizaci svého listopadového rozhodnutí a ve středu předložila novelu zmíněného zákona .
Definitivní verdikt nyní leží na poslancích .
Nový okres vznikne z 22 obcí patřících doposavad k superokresu Šumperk a města Zlaté Hory z okresu Bruntál .
Okres Jeseník bude se svými 42 tisíci obyvateli patřit k nejmenším v republice .
Stát tato změna přijde jednorázově bezmála na půl miliardy korun , navíc na provoz nového okresního úřadu státní rozpočet ročně uvolní asi 196 miliónů .
Značné náklady byly jedním z faktorů , které vládě při jejím rozhodování ležely asi nejvíce na mysli .
Žádostí o vytvoření nového okresu , které ministerstvo vnitra obdrželo ( od obcí i od skupin občanů ) do loňského listopadu , bylo na pět desítek .
Motivy těchto žádostí byly zřejmě různorodé : od skutečně neudržitelného stavu až po historickou ukřivděnost nebo snad i žert .
Dnešní struktura okresů bezesporu nevyhovuje .
Od jejího vytvoření uběhlo již 35 let a navíc byla spíchnuta rychlou a velmi účelovou jehlou .
Občané , kteří se trmácejí desítky kilometrů do okresního města pro jedno razítko , by mohli jistě vyprávět .
O to více překvapuje , že se kabinet rozhodl nakonec podpořit pouze jedinou změnu .
Loni v srpnu vláda usoudila , že restrukturalizace okresů je nutná .
Premiér tehdy řekl , že není důvod blokovat přirozenou snahu občanů o rozdělení toho kterého okresu , a ministr vnitra hovořil řádově o deseti změnách .
Kdoví , co vládu přimělo ke změně stanoviska .
Kritéria , která stanovilo ministerstvo vnitra , by zřejmě splnilo více žádostí .
Důvodem verdiktu vlády mohla být obava z velké zátěže pro státní rozpočet , kterou by zřízení dalších okresů a financování nových okresních institucí jistě přineslo .
Tím , že vláda podpořila pouze nejkřiklavější případ , vyhnula se i osobním tlakům jednotlivých ministrů a poslanců - pochopitelným snahám ( každý je přeci odněkud ) protlačit do množiny odklepnutých žádostí i tu " svou " .
Těžko říci , zda bude takové řešení ku prospěchu občanům .
KDS varuje před kauzou Jiří Wonka
Praha -
Je nepřijatelné , aby byl někdo pět let po listopadu vzat do vazby za ostrá slova na adresu spoluviníků někdejších komunistických zločinů .
Včera to řekl místopředseda KDS Václav Benda k případu zatčení Jiřího Wonky .
Podle jeho slov jde o potenciální skandál pro ČR , " možná většího rozsahu než aféra s BIS . "
Podle Bendy existuje příslib , že do celé věci zasáhne prezident a že bude kauza co nejdříve ukončena .
KDS odmítá návrhy některých stran na stanovení limitu pro financování volebních kampaní stran , neboť jde prý o prvek nesystémový , populistický a navíc nekontrolovatelný .
Benda řekl , že si nedokáže představit , jak by bylo možné vymezit , co jsou výdaje na kampaň a co na činnost strany .
" Je to jen plácnutí do vody , jímž si někdo hojí svou ostudu , " dodal .
Aktivisté Hnutí Duha volají po odstoupení ministra Bendy
Pozor , neautorizovaný text !
Praha -
Happening na protest proti " destruktivní politice " ministerstva životního prostředí uspořádalo včera před jeho budovou několik aktivistů ekologického Hnutí Duha .
Podle nich se ministerstvo stalo pod vedením Františka Bendy " institucí , která namísto , aby přírodě prospívala , škodí jí " .
Ekologové se obávají " stále častěji se objevujících návrhů na privatizaci Moravského krasu nebo Sněžky " .
Volají po odstoupení ministra , který podle nich překročil meze únosnosti , když odvolal Ivana Dejmala z funkce ředitele Českého ústavu ochrany přírody a rozhodl o rozštěpení této instituce .
Ministrův mluvčí Matěj Štětka včera uvedl , že " ministr nepovažuje za vhodné měnit svá stanoviska ve věci Moravského krasu už proto , že námitky hnutí Duha jsou neopodstatněné .
O privatizaci Krasu se totiž neuvažuje " .
K Dejmalovu odvolání Štětka řekl : " Byl odvolán , protože jako státní úředník odmítl splnit ministrovu představu o transformaci Českého ústavu ochrany přírody " .
Podporu Hnutí Duha v jeho protestech proti privatizaci jeskyní Moravského krasu včera vyjádřila choť prezidenta Olga Havlová .
Tato privatizace je podle ní jedním z alarmujících příkladů nezodpovědnosti vůči přírodě .
Horská služba vybízí k opatrnosti
Praha -
V Beskydech , s výjimkou Lysé hory , v jejímž okolí je padesát pět centimetrů sněhu a Velkého Polomu se třiceti centimetry sněhu , jsou podmínky k lyžování nevhodné .
Prší také v Jeseníkách , kde je značně větrno , špatné podmínky k lyžování jsou i v Orlických a Krušných horách .
Naopak v oblasti Špičáku a na Šumavě vleky jezdí a lyžuje se i v Jizerských horách .
K opatrnosti vybízí Horská služba v Krušnohoří a Krkonoších .
Obvinění vůči BIS neobstála
Kalvoda považuje závěry parlamentní komise za předčasné .
Praha -
Parlamentní komise pro kontrolu BIS včera nepotvrdila obvinění vznesená ODA vůči činnosti BIS .
Komise tak uzavřela své téměř měsíční vyšetřování .
Nadále však hodlá objasňovat další sdělení , mj . ta , která obdržela od Jana Kalvody a Josefa Luxe .
Sedmičlenná komise poměrem hlasů pět ( Vlastimil Doubrava - nezařazen , Jan Klas - ODS , Pavel Kulička - LSNS , Jiří Macháček - ČMUS , Tomáš Svoboda - KDS ) ku dvěma ( Ivan Mašek - ODA a Pavel Severa - KDU - ČSL ) konstatovala , že nezjistila žádnou skutečnost svědčící o tom , že BIS sleduje činnost politických stran .
Komise se dále usnesla , že nezjistila nic , co by potvrzovalo záměrné úniky informací z BIS s cílem ovlivňovat politické postoje veřejnosti .
Komise vzala rovněž na vědomí sdělení ředitele BIS Stanislava Devátého , že žádný z příslušníků tajné služby ani z osob pracujících v její prospěch nebyl v kontaktu s ředitelem Kreditní a průmyslové banky Antonínem Moravcem a šéfem firmy Marklap Adolfem Klapkou v době jejich vazebního vyšetřování kvůli finančním machinacím .
K poslednímu bodu obvinění ODA - údajně nezákonné spolupráci BIS s cizími službami - se sedmička poslanců vyjádřila již v lednu a to tak , že od července do listopadu 1994 docházelo bez vědomí vlády ke stykům BIS se zpravodajskými službami cizí moci , čímž mohlo dojít k porušení zákona .
Nejvyšší státní zástupkyně Bohumíra Kopečná však tento podnět odmítla akceptovat .
Poslanec Ivan Mašek nepovažuje výsledky komise za prohru ODA , ale za porážku kontroly tajných služeb v ČR .
Na dotaz LN , zda nehodlá z komise odejít , Mašek odvětil , že pokud by tak chtěl učinit , pak nikoli kvůli výsledku jednání , ale pro pochybnosti , zda jde skutečně o orgán schopný něco kontrolovat .
Předseda ODA a místopředseda vlády Jan Kalvoda včera uvedl , že závěry parlamentní komise nejsou tak jednoznačné , jak je poslanci ve svých závěrech zformulovali .
Připustil , že s aférou kolem BIS , kterou ODA vyvolala , může souviset pokles volebních preferencí strany o jednu třetinu .
Na otázku , zda z nynější situace vyvodí osobní závěry a odstoupí z funkce předsedy ODA , odpověděl : " Myslím si , že o tom bude rozhodnuto již záhy .
Čili ty netrpělivé hlasy některých médií dostanou brzy odpověď .
" Více na straně 3
Dostihový spolek Pardubice upisuje do konce února akcie
Pardubice -
Do konce února si může veřejnost koupit přibližně 1000 akcií akciové společnosti Dostihový spolek Pardubice , které jsou součástí nové emise akcií spolku .
Lednová valná hromada Dostihového spolku rozhodla o zvýšení svého základního jmění o 2.5 miliónu korun .
Současní akcionáři upsali jen asi 1500 z 2500 akcií .
Cena akcie , jejíž nominální hodnota činí 1000 korun , byla pro veřejnost stanovena na 1300 korun .
Upisování akcií se podle mluvčí spolku stává " příležitostí pro patrioty dostihového sportu , kteří tak mohou podpořit stoletou tradici dostihů na pardubickém závodišti . "
Upisování akcií je možné v sídle Dostihového spolku , pardubickém obchodním domě K Mart a v pražské kanceláři firmy Korag .
Základní jmění spolku po navýšení bude činit 7.22 miliónu korun .
Hlavním důvodem emise akcií jsou investice do pardubického závodiště , které dosáhly deseti miliónů korun .
Akciová společnost Dostihový spolek , která je nájemcem závodiště od města Pardubice , byla založena na konci roku 1992 .
Město Pardubice do společnosti vstoupilo začátkem roku 1993 , přičemž svůj podíl splatilo nájemným ze závodiště .
S 30 procenty akcií se zároveň stalo největším akcionářem a svůj podíl si podle náměstkyně pardubického primátora Hany Demlové hodlá držet .
Polští brokeři ztrojnásobili zisky
Varšava -
Celkový počet polských brokerských firem se vloni zvýšil o 50 procent na 54 a jejich celkové zisky i počet zákazníků se ztrojnásobily .
Uvádí to čtvrteční zpráva polské komise pro cenné papíry .
Počet investičních účtů stoupl z 277793 v roce 1993 na 820542 vloni a v souladu s tím vzrostly i příjmy o 212 procent .
Zisková rozpětí brokerů se však zhoršila , protože rychlá expanze vedla k téměř 600 procentnímu zvýšení nákladů , píše se ve zprávě .
K největšímu nárůstu obchodu došlo v prvním čtvrtletí , kdy se počet účtů více než zdvojnásobil , protože roční boom na burze přilákal statisíce nových investorů .
Mnohem více se pak růst obchodu zpomalil ve zbývajících třech čtvrtletích , jakmile se po březnovém krachu na burze rozhostila pesimistická nálada , a náklady rostly daleko rychleji .
Na polském trhu cenných papírů si i nadále udržely dominantní postavení brokerské firmy patřící bankám , ačkoliv jejich podíl na celkových příjmech vloni klesl .
Tři Zogatovy krvavé cesty ke katarzím
Už v šedesátých letech se dobře vědělo o básnickém slibu jménem JINDŘICH ZOGATA ( 1941 ) .
Avšak ze své prvotiny uviděl tenkrát autor jen smlouvu : místo sbírky přišel mnohaletý publikační zákaz , a tak se po několika knížkách prozaických dočkal té básnické až roku 1991 .
Nakladatelství mu však v poslední době chtějí půst očividně vynahradit - hned třemi sbírkami : SAMOTY VZDÁLENÉ AŽ NA POČÁTEK , PSÍ VÍNO ( obě Sfinga ) a DEN SVĚTELNÉHO ROKU ( Petrov ) .
Celkem na tři sta padesát stran poezie !
Do takové hory může vést i více tunelů .
Zkusím to nejprve s tím , o němž si na vlastní vrub myslím , že je " starší " - s Psím vínem .
I proto , že se zde nejnápadněji objevují fakta a příměry z biologie , genetiky , chemie .
Pokud někoho napadne například souvislost holubovská , ať ji hned zapomene : Zogatova " laboratoř " nezná povlovnou analytičnost směřující k " modelové " pointě .
" Neohebná " , nebarevná poezie Psího vína se prorývá ke svým hořkým , neklidným jádrům urputně - a spíš zoufale než chytře .
Pod naléhavým tlakem sveřepé metafory se v ní srážejí , srůstají a spékají buněčné či anorganické procesy s archeologickými reáliemi , troskami kódů lidské prapaměti - stejně jako rácio s pudovou impulsivitou a elementárnost se symbolizací , aniž by bylo v těchto procesech cokoli dodatečně " literárně " pulírováno či dokadeřováno .
Opakují se tu obrazy " bioplazmových panelů " či " ulit " a jejich " výroben " ;
až příliš reálné vize homunkulů , kteří zpracovávají energii jen v pohybu uzavřených potravních řetězců a jejichž " huby jsou otevřené do žaludku " .
Verše dáví odpor nad městem , " které do dlažby blýská kyselými ksichty " .
Souvislost s vepřovou blažeností reálsocialistického bezčasí je zřejmá , ale smysl těch textů se nevyčerpává jen disgustující dokumentací .
Jde i o cosi banálnějšího .
Pod zdrsnělými vráskami zoufale šklebných rozeklanin ( stálo by za úvahu , jak se na jejich působivé expresivitě podílí mluva básníkova rodného česko - polského pomezí ve své syntaxi , zkratkovitě přerývané intonaci i v eufonii slovníku ! ) lze nahmátnout prastarou polaritu .
Polaritu mezi animálním " spotřebováváním " života rozpoutaně zrůdnými smysly - a jeho lidským přesahem .
Pro Zogatův přesah z determinujícího zajetí naprázdno přežvykujícího " Hmota " do nevstřebatelné energie světla si můžeme jít do jeho Samot .
Přestože i zde trvají " seriály zabitého času " , je už co dýchat .
Oslavou dechu je láska , ta zduchovnělá biologie .
Pod tím dotekem se lze v " exilu lásky " rozpomenout i na vnitřní dědictví , na počátek , na " krev otcovy krve " , na krajinu .
Jeho prostřednictvím se otvírají ústa k modlitbě .
A dech vstupuje i do veršů , provzdušňuje je do písňova , zprůzrační i nesmířené .
Zbývá rozměrná skladba Den světelného roku , napsaná o vánocích 1977 v Jablunkově , ale cele věnovaná Brnu , v němž Zogata kdysi vystudoval zemědělské inženýrství a kde od roku 1974 žije .
V rozvolněném , metaforicky bohatém , ale i tvarově zkázněném proudu desetiverší prokazuje básník své umění diferencovaně členité orchestrace zvládnuté i na rozměrném půdorysu .
Jeho obraznost tu sahá od žánrově barvitých ( často pronikavě reliéfních ) představ typu " salamandři lustrů transplantují / lampy kořal v Interhotelech " až po málem abstraktní průsvity : " Je - li paměť smyslů / buněčným nadbytkem / i myslí proudí světlo představy , nad níž bdí . "
A básník , jindy schopný i docela " rabiátských " obrazů , se zde umí dopustit i takové vybrané něhy : " Dívky s jemnou pletí o slzy si poraňují tváře . "
To jsou ale opozita , typičtější je spíš zogatovské propojování " vysokého " a " nízkého " .
Jako když " Večernice pod paždí nese svou hlavu jako kapustu / do struhadla na jitřenčin chvost . "
Je to opět i báseň o lásce , o zdomácňování skrze ni ;
o lásce , v níž platí " co mohu méně dát než vše " .
Drahomír Šajtar možná přestřeluje , když na jedné ze záložek přirovnává Zogatovy " lyrické skvosty " ke " krystalickým číslům Tomanovým , Seifertovým , Halasovým a především Holanovým " .
Nelze přece tolika pánům sloužit naráz , ale v Zogatovi se dají najít i místa , u nichž Šajtar přestřeluje opravdu
Perly týdne
Češi podle vás nekradou ?
A co Lizner ?
Poslanec Ladislav Body ( LB ) v reakci na výrok , že kriminalita Romů je vysoká
Potraviny jsou substrátem , který slouží člověku k jídlu , pití a žvýkání .
Žvýkací tabák je ale například na pomezí kategorií potravin a tabákových výrobků .
Vše musí být tedy ještě záležitostí pečlivé legislativní práce .
Šéf Úřadu pro legislativu a veřejnou správu Jan Kalvoda k připravovanému návrhu zákona o potravinách a tabákových výrobcích
V Praze není nebezpečí , že bych byl pozván přednášet na univerzitu .
Místopředseda KSČM Zdeněk Klanica , když oznámil , že v Bratislavě přednáší na tamní univerzitě o nejstarších Slovanech na jižní Moravě
Cokoli , byť i dobře myšleného bych řekl , tak by to bylo vždy interpretováno jako jakási moje snaha o něco , co v tom nikdy nebylo .
Poslanec Petr Čermák ( ODS ) o svém působení v branném a bezpečnostním výboru
Myslím , že v české vládě jsem to držel já .
Byl jsem autorita , protože se vědělo , že se budu snažit o domluvu až do konce .
Bývalý premiér Petr Pithart o svém působení v české vládě
Zatrnulo mi a jsem rád , že za tím id - přišlo - ealista .
Předseda ODA Jan Kalvoda na otázku novinářky , zda je takový idealista , který věří , že v aféře kolem BIS vyjde najevo pravda
Jedinou triatlonistkou je lyžařka
Severočeský tým s novými sponzory a Kateřinou Neumannovou
Ústí nad Labem -
Triatlonový klub v tomto severočeském městě již řadu let patří mezi nejlepší v České republice a jeho členové získali v loňském roce řadu předních umístění na domácích i zahraničních závodech .
Martin Dvořák vybojoval již potřetí stříbro na mistrovství světa v kvadriatlonu , Jiří Seidl byl členem bronzové štafety českých duatlonistů na MS v Austrálii .
Družstvo , které neslo po dva roky název Kieswetter , loni vyhrálo soutěž družstev při mistrovství ČR v olympijském triatlonu .
Do nové sezóny ústečtí triatlonisté vstupují pod novým názvem Česká spořitelna Triatlon Team , čímž je i jasný nový generální sponzor .
Tým budou tvořit Martin Dvořák , Jiří Seidl , Martin Matula , druhou skupinu pak Miloš Jehlička , Milan Tuček a nová posila Ondřej Exner , který přišel z klubu Hladina Litomyšl .
Do kádru dále patří kvadriatlonista Ladislav Kopsa , Roman Vychodil a také česká nejlepší lyžařka Kateřina Neumannová , která v roce 1993 vyhrála mistrovství ČR žen v triatlonu .
Cílem klubu je kvalitní reprezentace na vrcholných zahraničních závodech .
Martin Dvořák by v letošním roce chtěl konečně získat titul mistra světa v kvadriatlonu , tajným přáním Jiřího Seidla je medaile z mistrovství Evropy v duatlonu , které se uskuteční v dubnu , a celý tým by chtěl dobře reprezentovat v rámci Českého poháru i na republikových šampionátech .
Francie bude trvat na zvýšení Evropského fondu pro rozvoj
Paříž -
Francie v otázce zvýšení Evropského fondu pro rozvoj ( FED ) na pomoc africkým , karibským a tichomořským zemím neustoupí ani za cenu , že vyvolá krizi uvnitř Evropské unie ( EU ) .
Prohlásil to včera v Paříži francouzský ministr zahraničí Alain Juppé při prvním průběžném hodnocení francouzského předsednictví v EU .
Francie nepřipustí v otázce FED špatnou dohodu , a proto odmítla snahy některých partnerů snížit výši navrženého rozpočtu , který přitom schválila Evropská komise a podpořil ji Evropský parlament .
Juppé připomněl , že tzv . loméská dohoda o pomoci vyspělých zemí 70 rozvojovým státům platí do konce století .
Podle Juppého je nemyslitelné , aby EU v době , kdy zvyšuje pomoc zemím střední a východní Evropy s vyšší životní úrovní , snižovala pomoc nejchudším zemím světa .
Zvýšení FED jen o inflaci na celkových 14.6 miliardy evropských měnových jednotek ECU ( asi 18 miliard dolarů ) označil za minimum , které umožní EU udržovat si potřebnou váhu ve světě .
Z 15 členských zemí nepodpořily zvýšení FED jen čtyři .
Británie dokonce požádala o placení menšího příspěvku než při tvorbě minulého fondu .
Za další sporné otázky , které zůstávají nedořešeny po prvním asi měsíci francouzského předsednictví , označili ministři jednání o přijetí Turecka za přidruženého člena EU a kvóty evropských audiovizuálních programů .
Juppé upřesnil , že pokud Řecko , které je jediné proti , nepřistoupí na přidružení Turecka , skončí i jednání o asociačních dohodách s jeho kyperským partnerem .
Audiovizuální oblast si vyžádá nová jednání , ale nakonec dojde k dohodě , dodal Juppé .
Celkově Francie hodnotí začátek francouzského předsednictví kladně , protože bylo odblokováno několik problémů , například společná policie Europol .
Walesa optimistou
Varšava -
Dohoda s maršálkem Sejmu a koaličním kandidátem na funkci polského premiéra Józefem Oleksym ohledně obsazení tzv . prezidentských resortů je možná , prohlásil včera polský prezident Lech Walesa .
" Život bez kompromisu by byl špatný .
Rozhovory trvají , dejme jim ještě trochu času , " řekl polský prezident .
Dodal , že je zaskočen tím , jak dlouho sestavování nového kabinetu trvá .
Dientsbier chce přivést Svobodné demokraty do příštího parlamentu
Jiří Dienstbier v rozhovoru pro LN
V Blansku se o víkendu koná sněm Svobodných demokratů .
Strany , která pod názvem Občanské hnutí prohrála volby v roce 1992 a dnes má kolem 2.5 procenta příznivců .
Její předseda Jiří Dienstbier si však stále drží jedno z předních míst v žebříčku popularity českých politiků .
Svobodní demokraté zatím velkou šanci dostat se do parlamentu nemají .
Budete na sněmu uvažovat o případné koalici s další politickou stranou ?
Účelové spojení je k ničemu , to jsme všichni viděli na případu LSU .
Jsme na tom teď relativně dobře - na podzim jsme měli 1 procento , minulý měsíc dokonce 2.8 , a pokud to bude mít takovou tendenci , mohli bychom se na podzim dostat přes pět procent .
Sešel jste se počátkem týdne s předsedou sociálních demokratů Milošem Zemanem .
Na konkrétní spolupráci jste se však nedohodli .
Proč ?
Nescházeli jsme se proto , že bychom se měli dohodnout .
Tak jako jsem byl onehdy na večeři s Josefem Luxem , tak jsme se sešli s Milošem Zemanem .
Hovořili jsme o představách o současné a budoucí politice svých stran a o tom , jak vidíme perspektivy politického vývoje u nás .
Jaké perspektivy domácího politického vývoje vidíte vy ?
Jsem přesvědčen , že pokud by se dostalo do parlamentu pouze pět stran , jak o tom hovoří poslední průzkum volebních preferencí , tak nedokáží vytvořit dvě alternativní garnitury .
Všechno pochopitelně záleží na tom , jak se budou jednotlivé strany vyvíjet .
Například které křídlo zvítězí v ODA , a jsou tam , pokud vím , křídla nejméně tři .
Otázka je také , co se vlastně prosadí v sociální demokracii , zda budou mít vůbec dost trpělivosti vytvořit konzistentní tým .
Nevíme ani , co se bude dít v ODS , která vyčerpala svůj program .
Někteří její představitelé - jako pan Zieleniec - to chápou a snaží se prosadit program jiný .
Jestli se jim to povede , je otázka .
Jako mimoparlamentní politik máte usnadněnou pozici ke kritice politické scény .
Když jste byli u moci , neuspěli jste .
Proč ?
Ale ona ta scéna je totiž pořád velice syrová .
Proto si myslím , že SD musí časem uspět s politikou , založenou na toleranci a na pěstování místní politické kultury .
Je to otázka metody , kterou je nutné v politice prosadit proti onomu zviditelňování , kterého jsme svědky dnes .
Potom je to otázka obsahu , a ten je zásadní - minulost je překonána , nyní jde o obsah naší demokracie , o naše místo v Evropě a ve světě .
Představitelé jednotlivých stran by se neměli vzájemně chápat jako nepřátelé , ale jako jednotlivci , kteří mají zcela legitimně odlišné názory a kteří se pokoušejí z těchto názorů nacházet způsoby , jak nejlépe rozvíjet Českou republiku .
Zdravá výživa nebývá pravidlem ani ve zdravotnických zařízeních
Praha -
Dietní sestry v nemocnici by prý občas rády předložily svým pacientům skutečně zdravé jídlo .
Podle jedné z nich , Tamary Starnovské z pražské vinohradské nemocnice , však nemocní například sóju odmítají .
" Tato reakce je pochopitelná .
Už pobyt v nemocnici je pro lidi stresující .
Nemůžeme jim proto situaci ztěžovat úplně jinou stravou , než na jakou jsou zvyklí , " míní T . Starnovská .
Na druhé straně si někteří pacienti stěžují , že ve zdravotnických zařízeních jako by nikdy nikdo neslyšel o zásadách zdravé výživy .
Podávají se tu tučná a často velmi slaná jídla , hodně měkkých uzenin a vajec , naopak chybí vlákniny a zejména ovoce a zelenina .
Nemocní také dostávají často jídlo již vychladlé .
Údajně to neplatí například o pražských nemocnicích na Vinohradech a na Karlově náměstí .
Podle tamních dietních sester mají pacienti ve svém jídle sóju , ovoce i zeleninu .
Malá anketa LN naznačuje , že situace v tomto směru bývá horší spíše v některých menších nemocnicích .
Pacienti dostávají k večeři tučný měkký salám nebo i tlačenku .
Zvláště ti , kteří se nemohou dost pohybovat , pak mívají problémy s vyprazdňováním .
Do roku 1990 bylo složení jídla v nemocnicích a lázních předepsáno , nyní jsou dávky pouze doporučeny .
Složení jídla však neovlivňuje jen dietní sestra , ale také finance .
Na stravu jednoho pacienta mají nemocnice průměrně padesát až šedesát korun denně .
Proto někde dávají ovoce pravidelně jen dětem a diabetikům .
Dietní sestra z Karlova náměstí Helena Fojtíková říká , že se snaží podávat alespoň kompoty a zeleninové saláty .
Spíše než ovocem zpestřují dětem snídaně džemy nebo medem .
Tamara Starnovská zase míní , že více peněz na ovoce a zeleninu lze získat omezením drahého masa a uzenin .
Považuje za chybu , že mnohá zařízení dietní sestry propouštějí .
Podle ní někde pronajali stravovací provozy různým firmám nebo berou jídlo z restaurace .
Tato strava prý neodpovídá vždy nárokům kladeným na jídlo pro nemocné .
Konec konfrontace mezi Čechy a Němci
Praha -
Jasný postoj k českoněmeckým vztahům formuloval prezident Václav Havel v projevu , který včera přednesl v pražském Karolinu .
" Na odsun můžeme mít různé názory , nikdy ho však nemůžeme vypreparovat z jeho dějinných souvislostí a oddělit ho od všech hrůz , které mu předcházely , " zdůraznil .
Za bláhové označil pokusy žádat nápravu odsunu .
Čas konfrontace by měl podle něho skončit .
Prezident tak zahájil reprezentativní sérii příspěvků na téma Rozhovory o sousedství .
Mezi hosty shromáždění , které uspořádaly Univerzita Karlova a německý Bertelsmannův klub , byli zástupci české vlády a parlamentu , primátoři , starostové a členové akademické obce .
Za německou stranu se zúčastnili místopředsedkyně Spolkového sněmu Antje Vollmerová , saský ministerský předseda Kurt Biedenkopf , někteří poslanci a spisovatelé .
Další informace na straně 3
Poldi se zatím s věřiteli dohodlo
Pragoimpex stáhl žalobu *
Dodávky elektřiny nebudou zastaveny
Německá společnost Pragoimpex Stahlhandel prozatím odstupuje od dalšího soudního řízení proti kladenské Poldi Ocel za podmínky , že Poldi splní závazky , na nichž se ve středu v Düsseldorfu dohodli majitelka německé firmy Heidi Müllerová - Dahmenová a Vladimír Stehlík , generální ředitel Poldi Ocel .
Spor dvacet let spolupracujících podniků se vyhrotil v závěru loňského roku , když se německá strana obrátila na soud s požadavkem takzvaného předběžného opatření .
Poldovka tak měla ztratit právo disponovat zbožím vyrobeným na objednávku Pragoimpexu .
Toto zboží podle H . Müllerové - Dahmenové zdržovala Poldi ve svých skladech , aby dosáhla o 60 až 70 % vyšších cen , než na jaké zněly původně uzavřené obchody .
Pragoimpex si objednal pro rok 1994 u českého výrobce 39000 tun ocelářských výrobků za 32 miliónů marek .
Do konce listopadu dostal zboží jen za 4 až 5 miliónů marek .
V . Stehlík naopak uváděl , že v oceli pro německého odběratele měl neúnosně dlouho vázány finanční prostředky .
Kromě toho prý německé firmy zásadně nevystavovaly bankovní garance , špatně platily a vyžadovaly výrobky Poldi anonymně bez firemního značení .
V rámci středeční obchodní konference kladenské firmy v Německu se obě strany dohodly , že Poldi Ocel do 30 . června splní všechny objednávky , které firmě Pragoimpex potvrdila na rok 1994 .
Týká se to 29000 tun ocelářských výrobků , které budou dodány za " aktuálně dohodnuté ceny " .
Proti splnění tohoto závazku Pragoimpex upustí od dalšího soudního řízení a předloží nové objednávky za postupně sjednávané ceny na až 50000 tun ocelářských výrobků .
Společnosti Poldi Ocel se podařilo dosáhnout ještě jednoho významného kompromisu .
Její čtyři závody ke 13 . únoru dlužily Energetickému centru Kladno celkem 307 miliónů Kč za dodanou energii .
Oběma stranám se podařilo dosáhnout dohody , která umožní Poldi Ocel dále vyrábět a odebíranou energii ve sjednaných termínech platit .
V každém případě jak kauza s německými obchodníky , tak s domácími energetiky dopadla pro Poldi Kladno kromobyčejně příznivě .
Blízká budoucnost ukáže , zda podnikové vedení s razancí sobě vlastní do třetice vykročí k nějaké nové propasti .
Rozhodčí v Jablonci čelili chytákům
Fyzické prověrky nejlépe zvládl prvoligový nováček Beneš
První fotbalová liga začne už tento týden a příprava na jarní sezónu vrcholí nejen v jednotlivých klubech .
V Jablonci se koncem minulého týdne sešli rozhodčí 1 . a 2 . ligy a součástí jejich semináře byly také prověrky teoretické i fyzické připravenosti .
Ve čtvrtek večer se předsedovi komise rozhodčích ČMFS Jiřímu Stieglerovi prezentovalo 53 sudích .
Omluveni byli Liba ( v pondělí jde na operaci achilovky ) a Mádl ( předoperační vyšetření , kolenní vazy ) , fyzické prověrky navíc vynechal Krondl , který bere antibiotika .
Ačkoliv platí pravidlo , že kdo nesplní limity , nesmí řídit ligové zápasy , Krondl dostal výjimku , neboť před měsícem absolvoval stejné testy na semináři rozhodčích UEFA na Maltě .
Písemky byly na programu v pátek , dopoledne i odpoledne sudí absolvovali dva testy po třiceti otázkách .
" Každá z otázek měla dvě až čtyři varianty odpovědí , ale nemusela platit žádná , " řekl Stiegler a prozradil nám i jeden chyták , na který se mnozí rozhodčí dali nachytat .
Jedna z otázek totiž zněla : ' Kdo musí před utkáním provést losování hráčů pro dopingovou zkoušku ? '
Podle řádů los provádí dopingový komisař spolu s delegátem , ovšem až po prvním poločasu , takže žádná z odpovědí na takto položenou otázku nemohla být správná .
" Většina otázek se však týkala penalt , postavení mimo hru a nesportovního chování .
Byl jsem mile překvapen , jak rozhodčí testy zvládli , " dodal předseda rozhodcovské komise .
Při zkouškách z teorie se sudí nemusí bát žádného limitu , bez jehož splnění by nesměli na trávník , fyzické prověrky však mají jasná kritéria .
Padesát metrů pod 7.5 sekundy , 200 metrů pod 32 sekund a při dvanáctiminutovém běhu ( tzv . Cooperův test ) uběhnout minimálně 2700 metrů .
" Oba sprinty se běží dvakrát , dvanáctiminutový běh jednou .
Kdo nesplní limit třeba jen v jediném případě , musí opakovat celé testy znovu v náhradním termínu .
Opravy jsou zhruba po měsíci a rozhodčí se jich účastní na vlastní náklady .
Pokud znovu neuspějí , musíme se s nimi rozloučit , " cituje nemilosrdné řády Jiří Stiegler .
Po sobotních bězích v jablonecké hale čekají opravy druholigového Drozdyho , který ještě není po dvou operacích achilovky a nezvládl Cooperův test .
Hvězdou dne byl naopak prvoligový nováček , 28 letý Beneš , který se ve dvanáctiminutovém běhu zastavil až na metě 3450 metrů .
Méně příjemná část semináře , zkoušková , skončila v sobotu v poledne , ale program pokračoval až do neděle .
Po sobotním obědě usedli rozhodčí k videu a na sestřihu z podzimních ligových zápasů sledovali své více i méně vydařené verdikty .
Podobně jako v teoretických testech i ve filmu se nejčastěji objevovala problematika pokutových kopů , surové hry a postavení mimo hru .
" Máme k dispozici i podobný sestřih , který vyrobila komise rozhodčích německého svazu .
Objevují se tam v podstatě stejné problémy a možná dokonce ještě větší chyby , " soudí Stiegler .
Podobné semináře absolvují rozhodčí první a druhé ligy dvakrát do roka vždy před startem soutěže .
V mezidobí navíc musí ještě dvakrát na fyzické prověrky , takže sil by měli mít naši sudí dost .
" Dnešní generace je na tom fyzicky lépe , než jsme bývali my .
Za nás byly testy jen jednou ročně a mezitím jsme žili ze setrvačnosti , " přiznává Jiří Stiegler , bývalý mezinárodní rozhodčí .
Výsledky všech zkoušek se rozhodčím započítávají do celkového hodnocení spolu se známkami za jednotlivé zápasy .
Po podzimu vedli žebříčky Liba v první lize a Wencl ve druhé .
Východ proti Západu po česku
Praha -
Zápas All Stars týmů zámořské NBA , tzv . Východ proti Západu , se uskuteční i v českém balení , a to pár dnů po skončení domácí ligy basketbalistů .
Návrh Asociace ligových klubů ČBF počítá s hlasováním fanoušků , kteří vyberou první pětky obou družstev .
Východní tým bude hráče čerpat z Brna , Nového Jičína , Ostravy , Žďáru , Olomouce a Pardubic , Západ bude sestaven z pražských USK , Sparty , Vyšehradu a Slavie , a dále z Děčína a Ústí nad Labem .
Zápas nejlepších domácích basketbalistů bude po vzoru NBA rovněž proložen soutěží ve střelbě trojek a smečování do koše .
Představy o prvních pětkách ( rozehrávač - dvě křídla - dva pivoti ) je možné adresovat na ALK ČBF , PO BOX 40 , 160 17 Praha 6 - Strahov .
Tyčkařka Bártová zdolala čtyři metry
Landau -
Na mezinárodním atletickém halovém mítinku tyčkařů v německém Landau vytvořila Daniela Bártová nový český rekord výkonem 400 cm .
New York -
Dolar se během pátečního obchodování na newyorském devizovém trhu propadl na 1.4770 německé marky , což je nejníže od roku 1992 .
Scénář útěku k marce se od té doby opakuje prakticky během každé měnové krize .
Analytici tvrdí , že debakl mexického pesa je posledním příkladem , jenž potvrzuje nejistou pozici amerického dolaru .
Dolar vypadá nemocně , tvrdí odborníci .
Klíčovou obavou je podle mnohých Mexiko .
Jsou přesvědčeni , že slabost dolaru vyplývá z názoru , že Clintonova vláda není schopna řešit problém krize na mexickém finančním trhu .
Walesa naléhá na sestavení vlády
Varšava -
Polský prezident Lech Walensa včera pohrozil , že učiní vlastní kroky k vyřešení vládní krize , pokud nebude rychle vytvořena nová vláda .
Podle polské agentury PAP prezident řekl , že " bude - li tato hra na schovávanou pokračovat , budu opět muset učinit odvážné rozhodnutí " .
Pohrozil také : " pokud toho není maršálek Oleksy schopen , budu muset opět zasáhnout a vše urovnat " .
Oleksy argumentuje tím , že vládu nemůže sestavit , protože se s prezidentem nedohodl na kompromisních kandidátech na ministry zahraničí , obrany a vnitra .
Tyto úřady jsou obsazovány po dohodě vlády s prezidentem .
Oleksy dvakrát odmítl Walensovy kandidáty do čela ministerstev obrany a zahraničí .
Sám mu v sobotu představil své kandidáty , k nimž se však prezident nevyjádřil .
Předpokládá se , že polský parlament , kde má vládní koalice pohodlnou většinu , schválí Oleksyho novou vládu 1 . března .
Podle brněnské primátorky představuje vyhláška apel
Pozor , neautorizovaný text !
Brno -
Podle primátorky města Brna Dagmar Lastovecké představuje přijetí vyhlášky zakazující šíření politické , rasové a náboženské nenávisti v Brně apel na orgány činné v trestním řízení a současně znamená závazek pro orgány města , že se budou řídit jejími zásadami .
Přijetí vyhlášky primátorka podpořila spolu se všemi členy koalice i svým hlasem v zastupitelstvu , ačkoliv si je vědoma , že jde o věc " právně poněkud problematickou " .
Lastovecká nepředpokládá , že by jednotlivé městské části , které jsou v Brně odpovědné za povolování veřejných shromáždění , zakázaly manifestaci některé strany , protože " nelze předem říci , zda se proti vyhlášce prohřeší . "
Podle předsedy brněnské městské organizace KSČM Josefa Kůty je přijetí vyhlášky " politickou deklarací , která má zastrašit opozici " a komunističtí poslanci budou iniciovat kroky k jejímu napadení u ústavního soudu .
Předseda Moravské národní strany Ivan Dřímal na včerejší tiskové konferenci řekl , že " pokud si někdo myslí , že vyhláška je zaměřena i proti MNS , tak neví , pro co hlasoval . "
Tlak prý spíše na Havla než na soud
Praha -
Důvodem vzniku petice sto sedmi poslanců za odvolání se Kanceláře prezidenta republiky v soudním sporu o vlastnictví svatovítské katedrály v Praze byla snaha vyhnout se parlamentnímu řešení záležitosti .
Řekla to včera v pořadu TV Nova 7 čili Sedm dní místopředsedkyně ČSSD Petra Buzková .
Zákonodárci podle ní nechtěli zvolit formu usnesení sněmovny , byť by jej svým počtem hlasů prosadili .
Na otázku , zda tím nedošlo k nepřípustnému nátlaku na soud , Buzková odvětila , že spíše na prezidenta .
Místopředseda ODA Vladimír Dlouhý uvedl , že církev by měla získat zpět jen ten majetek , s jehož pomocí by mohla plnit svou společenskou funkci .
" Nevím , jestli je katedrála tím nejlepším případem , kterým církev prezentuje svou politiku , " konstatoval .
V ODA podle něho existují na problém církevních restitucí různé názory .
Nejkrásnější dívkou Čech pro rok 1995 se v sobotu v Plzni stala 19 letá Kateřina Kasalová , studentka práv z Pardubic
Zámořské državy českých podnikatelů
Legálně založené " off - shore " společnosti nejsou porušením našeho devizového zákona
Antigua , Guernsey , Jersey , Isle of Man , Gibraltar , Kajmanské ostrovy , Bahamské ostrovy , Panenské ostrovy - co mají tato jména společného ?
Nedostatek půdy , nedostatek surovin i pracovních sil .
Spoléhat na turistický ruch , který by jim zajistil stabilní příjem do státní pokladny , také nemohou .
Turisté jsou totiž přelétaví ptáci a nemusí se s novým létem vracet na stará místa .
Tato jména , která voní romantikou , mají však také něco společného s Hongkongem , Švýcarskem , Singapurem a Kyprem .
Tedy se zeměmi , které mají naopak pracovních sil dostatek , vyspělý průmysl a s výjimkou Hongkongu nedostatkem prostoru netrpí .
Co tyto dvě skupiny zemí spojuje , je něco , co se nazývá off - shore companies , neboli zámořské podniky , jak se do češtiny tento pojem překládá .
Zámořské podniky neprovozují z výše uvedených důvodů , zejména v případě geograficky malých a surovinově chudých oblastí činnost s hmotnými statky , ale soustřeďují se zejména na služby finanční .
Ze zámořské kanceláře lze však organizovat lodní dopravu , turistiku , provoz bank , pojišťoven a mezinárodní obchod , zkrátka všechny aktivity , které nemají bezprostředně potřebu většího počtu pracovních sil , surovin , nebo nejsou náročné na provozní plochu .
Malá zámořská kancelář může operovat na celém světě s hodnotami stamiliónů dolarů .
Existuje jediné omezení : zámořská společnost nesmí podnikat v místě registrace .
Poskytovanými výhodami by totiž nekale konkurovala místním firmám a porušovala by tak rovnováhu na domácím trhu .
Jakkoliv to zní neuvěřitelně , čtyři roky po zahájení ekonomických reforem se u některých českých podnikatelů projevuje " přetlak " kapitálu , který nemohou , nebo nechtějí investovat na domácím trhu .
Hledají proto příležitost v zahraničí a tu nejlákavější jim nabízí založení zámořského podniku .
Jiným důvodem zakládání těchto podniků je skutečnost , že hostitelská země jim poskytuje maximum výhod a jen minimální penzum povinností a závazků vůči ní , takže důvodem jejich zakládání může být také naopak nedostatek kapitálu .
Nejspíše však prostě jenom snaha minimalizovat náklady na činnost firmy ( nejznámějším a nejstarším příkladem zámořského podniku je registrace lodí pod vlajkou státu , který za tuto činnost vyžaduje nejméně peněz , například Panama ) .
První předností existence zámořského podniku je především minimální zdanění jeho příjmů , které se sice případ od případu liší , ale stále zůstává podstatně nižší než v mateřské zemi , v našem případě v České republice .
Jednotlivá teritoria se mohou velmi podstatně lišit v nabízených výhodách , ale je nutno si uvědomit , že ta nejlevnější země nemusí být ta nejlepší .
Některé státy , ve snaze dosáhnout rychlé prosperity , přivírají oči i nad evidentním praním špinavých peněz .
V jiných teritoriích , zejména v Karibské oblasti , majiteli zahraniční společnosti domácí banka vydá úvěrovou kartu platnou na celém světě , takže její majitel může penězi volně disponovat , aniž by byl omezován takovými " formalitami " jako dokazováním jejich původu , nebo placením daní při jejich převodu do mateřské země .
Tento požadavek , například ze strany českých finančních institucí , totiž není v rozporu se statutem zahraniční společnosti .
Při bankovním převodu vydělaných peněz do ČR musí být objasněn původ peněz a v souladu se zákonem o dani z příjmu z nich odvedena daň .
To , je - li například převod zisku definován i jako půjčka české firmě ( nejpravděpodobnější varianta , protože majitel zahraniční společnosti už doma nejspíše nějakou firmu má ) .
Většina hostitelských zemí však podporuje činnost zahraničních společností na velmi seriózní bázi .
Na první pohled je to zřejmé z podmínek , které si pro jejich zakládání stanoví .
Ty nejsolidnější , respektive jejich centrální banky , požadují informace o klientovi od jeho banky - i když tato záruka může být rovněž diskutabilní , vzhledem k tomu , že ve světě velkých peněz lze koupit cokoliv .
Alespoň však je nutno ocenit snahu o solidní přístup .
Více asi ostatně udělat nejde .
Vedle daňového zvýhodnění - daň se většinou platí z čistého zisku , takže do nákladů lze odečíst prakticky jakoukoliv položku : obchodní večeři , dary partnerům , náklady na cestování , na zařízení kanceláře a podobně - se může do značné míry případ od případu lišit zakládací poplatek .
Zahraniční společnosti se v místě určení zřizují pomocí renomovaných firem , v mnoha případech s celosvětovou působností .
Jsou to ony , které poplatek za zřízení firmy vybírají .
Další výhodou je například bezcelní nákup služebního automobilu .
Sídlo společnosti lze kromě finančních podmínek vybrat v místě , kde je dobrá lékařská péče , kde mohou chodit děti do školy a kde je vůbec všeobecně příjemné žít .
Procedura založení zámořské společnosti je velmi prostá , doporučuje se forma společnosti s ručením omezeným , kterou legislativa většiny hostitelských zemí uznává .
Existence firmy je regulována naším devizovým zákonem a podléhá povolení ČNB .
Kopie této žádosti musí být také odeslána na ministerstvo financí .
Po obdržení devizového povolení vystaví banka zájemce potvrzení , které zašle centrální bance příslušné země a které potvrzuje pozici zájemce v jeho domácí bance .
Kopie tohoto potvrzení se zašle vybrané mezinárodní zprostředkovatelské firmě , která zařídí zbytek .
Tato zprostředkovatelská firma má dokonce pro svoji potřebu zaregistrováno několik firemních jmen ( prefabricated nebo ready made names ) , ze kterých si zájemce vybere a tím celou proceduru ještě zrychlí .
Poplatek za zřízení firmy , například na Kypru , činí 2600 kyperských liber , to je asi 1300 USD .
Jeho výše v ostatních zemích se od této příliš neliší , je spíše nižší .
Jakkoliv je procedura zakládání off - shore společnosti poměrně jednoduchá , i na tuto činnost u nás existují specializované firmy , které vědí , na koho a kam se obrátit a poskytnou veškeré podrobné informace .
Na Kypru má sídlo více než 16 tisíc zahraničních firem , mnohdy velmi známých jmen jako ABB , Royal Dutch / Shell Group , 41 bank , mezi nimi například i Bank Handlowy w Warszawie , ale i 12 ruských bank .
Z ocelářských firem mají na Kypru zámořskou kancelář i naše Vítkovice , ale nejsou tam z českých podniků jediné .
Podnikání prostřednictvím zámořských podniků je ve světě velmi rozšířené .
Jenom na londýnské burze cenných papírů jsou kotovány stovky emisí jejich akcií .
Infocentrum usnadní vývozcům rozhodování
Úspěšný vstup na zahraniční trhy vyžaduje vysoce profesionální přístup , podložený alespoň základními informacemi o vývozním teritoriu .
Ve státech OECD a ve všech dalších zemích , jejichž ekonomika je výrazně proexportně orientována , působí instituce , většinou vládní nebo vládou podporované , které poskytují místním vývozcům informační , poradenský , kontaktní , popř . i vzdělávací servis .
Tyto organizace zaměstnávají v průměru 60 až 150 lidí .
Mají své zpravodajce na všech zastupitelských úřadech v zahraničí ;
ti je průběžně informují o možnostech dodávek určitého zboží na daný trh ( včetně údajů o podmínkách pro tyto dodávky , o možných nebezpečích , termínech ) , o příležitostech investovat apod .
V ČR obdobná instituce neexistuje .
Přitom zde podle údajů Českého statistického úřadu a ministerstva průmyslu a obchodu působí více než 26 tisíc exportérů .
Jsou to převážně malé a střední firmy většinou bez dlouhodobých zkušeností a bez znalosti zahraničních trhů .
Jejich volání po možnosti získávat alespoň základní informace o vývozních teritoriích vyšel v loňském roce vstříc ministr průmyslu a obchodu Vladimír Dlouhý tím , že v rámci Centra vnějších ekonomických vztahů , které je příspěvkovou organizací ministerstva průmyslu , zřídil k 1 . červnu 1994 samostatnou sekci Infocentrum s jediným úkolem : poskytovat českým vývozcům informační servis .
Jak sdělila LN ředitelka Centra vnějších ekonomických vztahů Judita Štouračová , Infocentrum se zaměřuje na dva hlavní okruhy informací : za prvé na informace o projektech a tendrech Světové banky , Evropské banky pro obnovu a rozvoj a dalších institucí a za druhé na takzvané teritoriální informace .
Ty zahrnují základní ekonomické údaje o jednotlivých oblastech a aktuální informace ze světového odborného tisku i z jiných dostupných zdrojů .
Výhledově - v závislosti na realizaci připravované , resp . zahajované spolupráce Centra vnějších ekonomických vztahů s ministerstvem zahraničních věcí a s českými centry působícími v zahraničí ( LN o nich informovaly v příloze Koruna 7 . 10 . 1994 ) - k nim přibudou aktuální a velmi konkrétní informace o exportních možnostech na jednotlivých trzích v jednotlivých zemích .
Nyní poskytuje Infocentrum vývozcům informace z obou okruhů prostřednictvím týdenního zpravodajství v Hospodářských novinách , od únorového čísla bude takový servis v širším rozsahu publikovat v měsíčníku Obchod - Kontakt - Marketing .
Čtrnáctidenně vydává vlastní Zpravodaj zaměřený na první okruh informací .
Relativně bohaté je konzultační působení Infocentra .
Jeho pracovníci denně vyřizují v průměru 30 až 40 telefonických dotazů a odpovídají na zhruba stejné množství dopisů a faxů .
Pro svou operativní i studijní činnost využívá Infocentrum informačního i profesionálního zázemí své mateřské organizace - Centra vnějších ekonomických vztahů .
Centrum ( dříve VÚVEV ) se dlouhodobě zabývá shromažďováním , zpracováváním , analýzami a prezentací informací o vývoji světové ekonomiky , mezinárodního obchodu , jednotlivých aspektů vnějších ekonomických vztahů ČR a hlavně českého zahraničního obchodu .
Tyto okruhy problémů sleduje zejména na národohospodářské úrovni , zatímco Infocentrum na tomto základě pak zpracovává již konkrétní informace pro podnikovou sféru .
V těchto dnech centrum a jeho dvě sekce ( studijní a analytická a Infocentrum ) připravují nabídku svých služeb pro rok 1995 .
O jejím obsahu budou čeští vývozci a podnikatelé informováni v odborném tisku i přímým oslovením .
S Lufthansou létá stále více lidí
Praha -
Německá letecká společnost Lufthansa v loňském roce přepravila do Prahy a z Prahy 313584 pasažérů .
Je to nejvyšší počet v 29 leté historii leteckého spojení Lufthansy s hlavním městem ČR .
V porovnání s rokem 1993 to představuje nárůst počtu cestujících téměř na dvojnásobek .
Rekordních výsledků dosáhla Lufthansa Group loni i v celosvětovém měřítku .
S jednotlivými společnostmi koncernu - s Lufthansou , Condorem a Lufthansou Cityline cestovalo 37.7 mil . osob , o 5.8 % více než v roce 1993 .
Poprvé od roku 1989 dozorčí rada Lufthansy v prosinci 1994 schválila nákup nových letadel pro dálkové trasy .
Konkrétně jde o jeden Boeing 747 - 400 a jeden letoun Airbus A 340 - 300 .
Do ČR Lufthansa dnes provozuje 43 linek týdně , což je nejvíce ze všech zahraničních společností .
Nejlevnější telefony jsou v Británii
Německý podnikatel zaplatí až 14 krát více než jeho americký konkurent
Praha -
Německý podnik telefonující vnitrozemskému zákazníkovi 100 kilometrů daleko zaplatí za hovor přibližně čtyřikrát tolik jako konkurenční firmy ze Spojeného království nebo USA .
Napsal to včera s odvoláním na uživatele britský list Financial Times .
Jestliže si německá firma pronajme telefonní linku pro přenos obchodních dat , napsal dále deník , bude platit téměř 14 krát více než v USA .
Na velké rozdíly v telekomunikačních nákladech mezi Evropou a jinými částmi světa upozorňuje přehled tarifů , vydaný Mezinárodní skupinou uživatelů telefonu .
Jak se v něm uvádí , mezinárodní srovnání tarifů je těžké , neboť v jednotlivých zemích platí odlišné množstevní slevy nebo definice místního a dálkového hovoru , nicméně ilustruje široké cenové spektrum .
Přehled zároveň ukazuje , že v zemích se soukromým vlastnictvím telefonních služeb je tendence k nízkým cenám , zatímco tam , kde vlastní telefonní společnosti stát , jsou ceny mnohem vyšší .
Zveřejněné výsledky zřejmě podnítí diskusi průmyslových ministrů sedmi nejvyspělejších států světa ( G 7 ) o nadcházejícím víkendu v Bruselu , která se má týkat hospodářských a sociálních důsledků tzv . informační společnosti .
Britský ministr pro informační technologie Ian Taylor prohlásil : " Nemůžete mít plně dostupnou informační superdálnici , aniž by telekomunikační náklady klesaly . "
Německo má podle přehledu nejvyšší tarify ze sedmičky na světě a těsně za ním jsou Japonsko , Francie a Itálie .
Nejlépe je na tom Spojené království následované USA , napsal britský deník .
Prezident udělil Wonkovi milost
Praha -
Prezident Václav Havel udělil včera milost Jiřímu Wonkovi a z humanitárních důvodů zastavil jeho trestní stíhání .
Oznámil to včera prezidentův mluvčí Ladislav Špaček .
Podle mluvčího prezident vyčkal , až Krajský soud v Hradci Králové rozhodl o stížnosti , kterou podala Wonkova matka proti uvalení vazby .
Soud podle Špačka stížnosti vyhověl a vazbu zrušil .
Jiří Wonka je bratr Pavla Wonky , politického vězně , který zemřel ve vězení v roce 1988 .
J . Wonka byl loni v březnu obviněn z trestného činu útoku na veřejného činitele , protože údajně urazil jak v dopisech , tak verbálně soudkyni a státní zástupkyni z Trutnova , které se účastnily soudního řízení , po němž jeho bratr zemřel .
Okresní soud v Semilech uvalil minulé pondělí na Wonku vazbu a ten téhož dne při zatýkání utrpěl menší zranění .
Podle policejní zprávy se J . Wonka s policisty pral a dva z nich zranil a způsobil i škodu na policejním voze .
Některé občanské iniciativy , mimo jiné Charta 77 a Jazzová sekce , ve čtvrtek požádaly prezidenta , aby trestní stíhání Wonky zastavil .
Předseda Nejvyššího soudu Otakar Motejl ve svém pátečním stanovisku uvedl , že Jiří Wonka byl vzat do vazby proto , že svým chováním od října 1994 do února 1995 dal jednoznačně najevo , že se odmítá trestnímu řízení podrobit .
Tři fotbaloví legionáři proti Finům
Praha -
Mezi 27 fotbalovými reprezentanty České republiky , jež trenér Dušan Uhrin zařadil do širšího kádru pro utkání s Finskem 8 . března v Brně , jsou jen tři legionáři - Kubík z Norimberka , Němeček z Toulouse a Hapal z Leverkusenu .
Další hráči působící v zahraničí jsou vázáni klubovými povinnostmi , takže lze sotva hovořit o nějaké generálce na kvalifikační utkání s Běloruskem .
O absenci Kuky , Kadlece , Látala a Němce se vzhledem k účasti jejich klubů v Německém poháru vědělo už dříve .
Po postupu Newcastlu do čtvrtfinále Anglického poháru vypadl i Srníček a místo Skuhravého chce dát trenér příležitost útočníkům z domácí soutěže .
Užší nominaci trenér Uhrin oznámí po 16 . ligovém kole .
Nejproduktivnější hráč NHL Jaromír Jágr ( Pittsburgh ) v neděli nejlepšího brankáře soutěže Dominika Haška ( Buffalo ) nepřekonal
Sparta ještě neřekla poslední slovo
Černým koněm ligového jara bude podle tipů ankety LN slávista Berger nebo sparťan Lokvenc
Fotbalisté Slavie jsou největším favoritem na zisk mistrovského titulu , ale ani Sparta ještě neřekla poslední kolo .
K tomuto závěru došli v anketě LN zástupci klubů a další osobnosti fotbalového hnutí .
Mezi kandidáty sestupu jen málokdo řadí momentálně patnácté Drnovice , černého koně jara vidí odborníci zejména v Bergerovi ze Slavie a sparťanu Lokvencovi .
Jan Gottvald , předseda Petry Drnovice a místopředseda ČMFS :
1 . Slavia to má dobře rozehrané , ale nepodceňoval bych zkušenou Spartu .
Díky tříbodovému systému je možné všechno .
2 . Podstatné bude , když ne my .
3 . Nic .
4 .
Náš Lasota .
FRANTIŠEK CHVALOVSKÝ , předseda ČMFS :
1 . Letos to na souboj Sparty se Slavií nevypadá .
Slavia sice nemá o moc lepší kádr než Sparta , ale z podzimu má dostatečný náskok .
Pokud ji neohrozí Žižkov , bude mistrem .
2 . Nevím .
Drnovice a Bohemians to nebudou , trenérské kvality pana Pálky v Hradci napovídají , že ani on ne . . .
3 . Že všechna mužstva tentokrát volila skromnou , ale účinnou přípravu .
Nikdo se už nevydával do exotických zemí , kde to hráčům více , uškodí než pomůže .
4 .
Hogen !
Václav Ježek , předseda Unie trenérů :
1 . Titul bych přál Spartě , když ne letos , tak za rok .
Kdyby vyhrála po tak dlouhé době Slavia , byla by to povzbudivá změna i pro ostatní oddíly .
Žižkov má těžší los , jak vážně promluví do boje o titul Brno , ukáže první zápas se Slavií .
2 . Sestup mě bolí , i když v něm nejsem osobně zainteresován .
Nejtěžší pozici má Benešov .
3 . Co čtu v novinách , tak většina trenérů je spokojena se zimní přípravou .
To dříve nebývalo .
4 . Stabilní formu by měl získat především Poborský , výborný bude Berger a vzestup bych přál i Šmicerovi .
Ivan Kopecký , trenér ČR do 21 let :
1 . Rozhodne se mezi Slavií a Viktorkou Žižkov .
Slavii by mohlo poškodit , pokud se tam nesjednotí všechny proudy .
Sparta musí ještě počkat , až se zformuje .
Brno má na titul ještě mladé mužstvo .
2 . Jsou čtyři kandidáti - Benešov , Hradec , Drnovice a Bohemians .
Odborníci odepisují Benešov , já zatím ne .
Mičinec je totiž na hřišti i mimo ně ohromnou osobností a dokáže spoluhráče vybičovat .
Navíc pokud Benešov sežene kvalitního brankáře , není bez naděje .
Hůře vidím situaci Hradce , v krizových chvílích , jako je sestup , rozhoduje soudržnost mužstva a ta byla v Hradci narušena .
3 . Ve svém týmu mám nepříjemná překvapení - Jirousek má zlomenou nártní kůstku , Kovář je po operaci menisku .
4 . Lokvenc v případě , že ho hráči Sparty budou brát vážně .
Milan Košan , předseda Viktorie Plzeň :
1 . Slavia , protože má kádr nabitý samými reprezentanty .
Dva dokonce sedí jen na lavičce .
2 . Především doufám , že ne my .
Rozhodne se asi mezi Benešovem , Hradcem a Bohemians .
3 . Přístup Škodovky ke všem sportům v Plzni .
Stále se táhne problém kolem našeho stadiónu , který jí patří .
Bere nám to síly a čas na fotbal .
4 . Mohl by to být náš Diepold , možná i Plocek .
JIŘÍ KOTRBA , trenér Viktorie Žižkov :
1 . Na to dá odpověď až příštích patnáct kol .
Zatím to má nejlépe rozjeté Slavia , ale po pěti kolech to může být jinak .
Sparta může na titul pomýšlet jen v případě , že vyhraje na Slavii i u nás .
2 . Dva týmy tam budou muset , ale nikomu to nepřeji .
3 . Jelikož dění sleduji jen jako rybičky v akváriu a tudíž nezúčastněně , nepovažuji se za kompetentního .
4 . Rád bych , aby všichni naši hráči .
Karel Kroupa , manažer Boby Brno :
1 . I my se budeme snažit , ale vyhraje Slavia , protože má nejkvalitnější kádr .
2 . Rozhodne se mezi Benešovem , Hradcem a Bohemians .
Podobně špatně jsou na tom i Drnovice , ale s tímhle mužstvem musejí rychle vyletět nahoru .
3 .
Nic .
4 .
Berger , který by měl mít konečně stabilní místo v reprezentačním áčku .
Jiří Kubíček , manažer Sigmy Olomouc :
1 . Slavia .
Má nejlepší kádr a asi i ekonomické zázemí .
2 . Nevím .
3 . Překvapil mě zájem o fotbal .
Kdo všechno o něm přemýšlí , co o něm ví a kdo by chtěl do fotbalu mluvit . . .
4 . Přál bych to všem našim čtyřem posilám , které jsme v zimě získali .
Dalibor Lacina , sportovní ředitel Bohemians Praha :
1 . Slavia - má nejsilnější hráčský kádr a posílila realizační tým .
2 .
Benešov .
Na druhém místě očekávám překvapení , nějaký klub , který je nyní ve středu tabulky .
Bohemka se zachrání včas , a ne v posledním kole .
3 . Zima byla klidná .
4 . Berger potvrdí , že je na naše poměry exkluzívním hráčem .
Vladimír Leška , jednatel společnosti Slavia - fotbal , s . r . o . :
1 .
Titul získá ten nejlepší .
Tedy aspoň bych si to tak představoval .
2 .
Sestoupí ti nejslabší .
Nerad bych to specifikoval , tím bych připouštěl různé spekulace .
3 .
Vznik nového fenoménu - solidarity mezi kluby ve snaze řešit společný problém .
4 .
Samozřejmě slávista .
Věren tradicím našeho trenéra Beránka však nebudu nikoho jmenovat .
Werner Lička , trenér Baníku Ostrava :
1 . Rozhodne se mezi Slavií a Žižkovem , neboť disponují nejlepšími kádry .
2 .
Tady je " zájemců " více , rozestupy v tabulce jsou minimální .
Bude záležet na úvodních pěti kolech .
3 .
Nic .
4 .
Zázraky od nikoho nečekám .
Snad slávista Šmejkal by se po podzimní aklimatizaci mohl předvést .
Petr Mach , předseda Sparty Praha :
1 . Věřím , že Sparta , ale z pragmatického hlediska tipuji Slavii , která má větší šanci než před dvěma lety .
2 .
V polovině sezóny je to těžké .
Kluby se mohou posilovat do 6 . dubna a rozhodne , kdo na posily sežene peníze .
3 .
Že se fotbalový svaz pochlubil panu Johanssonovi ( předseda UEFA - pozn . red . ) stadiónem Sparty a že se podařilo potlačit některé emoce mezi kluby .
4 .
Určitě Lokvenc !
Zdeněk Nehoda , sportovní ředitel Unionu Cheb :
1 . Rozhodne se mezi Slavií a Viktorkou Žižkov .
Slavia má lepší mužstvo , Viktorka zase lepší los , protože hraje se Spartou i Slavií doma .
Možná o všem rozhodne , jak si Slavia i Viktorka poradí v derby se Spartou .
2 .
Díky problémům uvnitř klubu je kandidátem číslo jedna Benešov .
U Bohemians rozhodne , jak zahájí jaro .
Druhým sestupujícím bude ale spíše Hradec .
Kampaň před valnou hromadou fotbalového svazu .
Brněnští Dostálek a Cupák .
Dostálek je díky bojovnosti a nasazení typem fotbalisty , jehož potřebuje každé mužstvo , Cupáka zase jako koncového hráče také .
Miroslav Pelta , předseda FK Jablonec .
Nejlepší výchozí pozici má Slavia , ale ani Sparta ještě neřekla své poslední slovo .
2 .
Sestup nikomu nepřeji , velmi těžkou pozici mají Benešov , Hradec a Bohemians .
3 .
Překvapil mne zájem o valnou hromadu a volební kampaň .
4 .
Nemám konkrétní jméno , ale budu rád , když to bude někdo od nás .
Vlastimil Petržela , trenér Slovanu Liberec :
1 . Slavia má historickou šanci .
V létě se dobře posílila , základ mužstva je už delší dobu pohromadě .
Zdá se , že pro titul udělala všechno a na jaře to dotáhne .
2 .
Sestupující nikdy netipuji .
3 .
Přestupem sezóny je odchod Obajdina do Frankfurtu .
4 .
Mým černým koněm je už nějaký pátek Berger .
Jiří Stiegler , předseda komise rozhodčích :
1 . Rozhodne se mezi Slavií a Žižkovem , do hry promluví i Sparta a pozor na výborné Brno .
2 .
Dva nejhorší .
3 .
Atmosféra před valnou hromadou .
4 .
Mladíci Cupák a Dostálek z Brna .
Pokud jim ovšem podzimní úspěchy nestoupnou do hlavy .
Jürgen Sundermann , trenér Sparty Praha :
1 . Pevně věřím , že my .
2 .
Nevím , rozdíly jsou minimální .
3 .
Jak naši hráči v přípravě i bez míče ukázkově dřeli .
4 .
Svoboda , Nedvěd , Lokvenc .
Miroslav Škarda , sekretář Švarce Benešov :
1 . Jasné je , že titul zůstane v Praze .
Výhodnou pozici má Slavia a Viktorka , ale do hry promluví i Sparta .
Slavia má šanci , jaká se nebude opakovat .
Sehnala sponzora a má velké předpoklady to dotáhnout .
2 .
Může sestoupit více klubů , co jsou u dna tabulky .
Nechceme to být my , ale víme , že to bude těžké .
3 .
Všechny změny v zákulisí a atmosféra před valnou hromadou .
4 .
Pro náš fotbal by bylo dobré , aby takových hráčů bylo co nejvíc .
Z našeho pohledu mám radost , že se Kozel dostal do reprezentace , věřím , že se prosadí do základní sestavy .
Pavel Tobiáš , trenér SK České Budějovice :
1 . To není složité , rozhodne se z trojice Žižkov - Slavia - Sparta .
Viktorka a Slavia pro to mají postavení v tabulce , ale Sparta ještě neřekla poslední slovo .
2 .
Sestupující netipuji .
Ani my ještě nejsme zachráněni a bylo by nefér někoho k sestupu odsuzovat .
3 .
Přestup Obajdina do Frankfurtu .
4 .
Mně se líbí Kozel ze Slavie , to je hráč s obrovskými předpoklady .
DUŠAN UHRIN , trenér ČR :
1 . Slavia má dobrou výchozí pozici i hráčský kádr , takže pokud ji nepotká zranění , měla by vyhrát .
2 .
Rozhodne ekonomická situace klubů .
3 .
Volební kampaň na předsedu svazu .
4 .
Cupák , který se dobře ukazuje i v reprezentačním áčku .
Petr Uličný , trenér Boby Brno :
1 . Jeden z trojice Slavia - Žižkov - Sparta .
2 .
Nikomu to nepřeji .
3 .
Nic .
4 .
Mým přáním je , aby to byl Dostálek s Valnohou .
Jaroslav Vacek , předseda správní rady STES :
1 . Měla by to být Sparta , protože jako jediná může startovat v Lize mistrů .
Vyhraje ale Slavia .
2 .
Nevím , nikdo netuší , v jakém stavu jsou týmy po zimní přestávce .
3 .
Nic .
4 .
O sparťanském Lokvencovi se zatím více , napsalo než doopravdy předvedl , takže by to měl dohnat .
To bude potom byznys !
Existenciální nutnost
Recenze
VÝSTAVY : Po přehuštěných Ohniscích znovuzrození rozzářily se vyčištěné prostory Galerie hlavního města Prahy v Městské knihovně vzdušnou expozicí objektů JINDŘICHA ZEITHAMMLA ( 1949 ) .
Rozzářily se o to více , že do volného prostoru emanují odlesky zlatých a stříbrných plátků .
Jimi umělec pokrývá své objekty , zhotovené vesměs ze dřeva .
Objekty visí odděleně na stěnách , stojí na podlaze nebo visí ze stropu .
Udivují jednoduchostí své morfologie .
Jindřich Zeithamml není u nás neznámým umělcem .
Ač odešel před více než dvaceti lety do ciziny ( dnes žije v Düsseldorfu ) , měli jsme možnost vidět jeho práce na zahraničních výstavách a v posledních několika letech i v Praze .
Vždycky upoutala naši pozornost jednoduchostí , kterou však nelze nazvat elementarismem .
Zeithamml neuvažuje v intencích elementární či minimální estetiky , nezabývá se valně ani formálními problémy .
Alfou i omegou jeho uměleckého - a současně lidského - snažení je obsah uměleckého díla .
Umělcovy objekty - neboť to nejsou sochy či plastiky - se nevyznačují tvarovou jednoduchostí , nýbrž obsahovou obecností .
Vyplývá z celkového postoje , z významu umělecké tvorby v Zeithammlově životě .
Za různými " talíři " , " disky " , " mísami " a " zrcadly " se skrývá hluboké cítění , jež se vztahuje k absolutním hodnotám v lidském životě .
Díla mají být prostředníky - tak jako umělec sám - při styku s těmito hodnotami .
V těchto polohách se neradí příliš vysvětlovat .
Umění má především mluvit samo , i když by tím měli někteří teoretici přijít o živnost .
Zeithamml sám se o svém díle vyjadřuje sporadicky .
Jeho díla neodrážejí subjektivní zážitky , ale ani obsahy , které by se dovolávaly technického rázu naší civilizace .
Hovoří o " sakrálnosti " lidské existence , o její křehkosti a nejistotě , ale zároveň o naději , která je s ní neodlučně spjata .
Specifiku umělcova výtvarného cítění odráží nejen zpracování povrchu jeho objektů , ale také způsob prezentace , umístění děl ve volném prostoru .
Velký pozlacený disk , zavěšený na obyčejném provaze , působí staticky , avšak zároveň žádný klid nepřipouští .
Každé zavanutí vzduchu uvádí do díla pohyb .
Nejistota , křehkost , setrvávání v situaci " na ostří nože " , to je umělcova doména .
Obklopená září slavnosti a uctívání .
Umělec nic netvrdí .
Ne z nedostatku informací , ale z pochybnosti o ceně informací .
Žije ve světě , kde žádné tvrzení ani není třeba .
Důkladně slepené objekty , aby dřevo pod vlivem okolního klimatu nepraskalo , pokryté zlatem , stříbrem nebo pouze barvou , vytvářejí říši ticha , soustředění , meditace , kde myšlenky pomalu mizí .
Zůstává mysl otevřená absolutním hodnotám .
Každé dílo má svoji genealogii , každý výtvor má svoje předky .
U Jindřicha Zeithammla bychom mysleli především na Brancusiho , na jeho svět absolutních tvarů a věčného ticha .
Na cítění , které se obrací k samotnému pobývání člověka ve světě .
" Pro mě je umělec stále ještě někdo , kdo koná na základě existenciální nutnosti , " řekl umělec v rozhovoru s B . Pericovou .
V dnešní záplavě výstav , na nichž výtvarníci uplatňují prakticky všechno , co vyjde z jejich ruky , je Zeithammlův přísný výběr víc než sympatický .
Umožňuje divákovi plně se věnovat dílu samotnému a nezapomínat , že existuje něco jako skutečné umění .
Karel Miler Jindřich Zeithamml .
Galerie hl . m . Prahy , Městská knihovna .
1 . února - 19 . března .
Posluchači zpráv rádia Svobodná Evropa zhruba od čtyřiceti výše loni na podzim s radostí zaslechli nezaměnitelný hlas Kamily Moučkové ( 1928 ) , který se nám v šedesátých letech - spolu s jejím sympatickým projevem a zjevem - natrvalo vryl do paměti z televizních obrazovek .
Zejména na jaře roku 1968 uměla divákům i politikům dodávat radost a v srpnu i tolik potřebnou odvahu .
Pochází z Jihlavy , začínala v Horáckém divadle jako herečka , v roce 1956 se stala spoluzakladatelkou našeho televizního zpravodajství a publicistiky .
To bylo v době , kdy tato profese byla ve světě výhradní doménou mužů .
Po srpnové okupaci a pak po podpisu Charty byl ovšem její osud - a pohříchu i osud jejích tří dětí - nadlouho zpečetěn .
Pracovala v divadle jako kantýnská , dělala účetní v hospodě , lepila igelitové pytlíky , prodávala v Uvě . . .
Teď pracuje kromě Svobodné Evropy v Hnutí občanské solidarity a tolerance ( HOST ) a v listopadu byla zvolena do obvodního zastupitelstva Prahy 1 .
Se současným ředitelem Českého rozhlasu , publicistou Vlastimilem Ježkem nedávno dokončila knihu svých vzpomínek .
Život ve slepé uličce
J . Arafat jednal ve Francii o mírovém procesu
Paříž / Jeruzalém -
Mírový proces na Blízkém východě se dostal do slepé uličky , ale žije dál .
Prohlásil to včera v Paříži šéf Organizace pro osvobození Palestiny ( OOP ) Jásir Arafat po oddělených schůzkách s ministrem zahraničí Alainem Juppém a socialistickým kandidátem na prezidenta Lionelem Jospinem .
" Zůstáváme zapojeni v mírovém procesu . . .
Dostali jsme se ale do slepé uličky , " řekl Arafat .
Vyjádřil přesvědčení , že Francie bude pomáhat budovat mír v oblasti .
Dodal , že výkonný výbor OOP na svém úterním zasedání v Káhiře projedná a zhodnotí celkovou situaci .
Juppé označil krizi za velmi vážnou .
Podle jeho názoru je třeba mírový proces udržet a říkat zúčastněným stranám , že zastavit se by znamenalo katastrofu pro celou oblast .
Jordánský král Husajn " kategoricky odmítl " diskutovat o konfederaci s Palestinci , dokud " zcela neobnoví svá územní práva " a nebudou mít úplnou svobodu rozhodování .
Uvedl to v včerejším vydání arabského deníku Al - Haját , jenž vychází v několika metropolích včetně Bejrútu .
Král prohlásil , že tato záležitost bude aktuální , až se Palestinci , požívající plné svobody , rozhodnou diskutovat " o formuli , kterou si budou přát " .
Vojáci Jiholibanonské armády se včera stáhli z opěrného bodu na frontové linii v tzv . bezpečnostním pásmu v jižním Libanonu , neboť jej nedokázali za ustavičných povstaleckých útoků udržet .
Potvrdily to bezpečnostní zdroje v jižním Libanonu .
Ty také hlásily , že izraelská letadla včera zaútočila na povstalecké cíle nad linií nárazníkového pásma .
Ještě jednou a sami
Společenské setkání příjemných lidí .
Tak lze nejlépe charakterizovat víkendový sněm Svobodných demokratů v Blansku .
Chyběla tu známá atmosféra sjezdů , kongresů a konferencí jiných stran , kde dochází k soupeření různých názorových proudů , sporům o volební strategii nebo o místa ve vedení strany .
V Blansku převažovaly spíše vřelé stisky rukou a kamarádské diskuse .
Napůl rezignované Svobodné demokraty překvapil relativní úspěch v komunálních volbách .
Snad právě proto převládl už před sněmem názor , že do voleb 1996 to strana zkusí ještě jednou a samostatně .
Ukázalo se , že této strategii jsou spíše nakloněni lidé z okresů než pražské vedení , které v kuloárech jen obtížně skrývalo svou skepsi .
Odrazem byl nástup nových tváří do vedení a naopak rezignace otců zakladatelů ( Rychetský , Pithart , Brunner ) .
Z tohoto důvodu chtěli špičkoví politici delegáty spíše povzbudit , pohladit , ubezpečit , že jdou správnou cestou než otevírat otázky charakteru a smyslu existence strany .
Překročit pětiprocentní hranici není pro Svobodné demokraty jen otázkou existenciální , ale i existenční .
Nákladná volební kampaň , zkrachovalá loterie a nezájem o hospodaření vedl k více než padesátimiliónovému dluhu .
Vysněných pět procent ve volbách by automaticky znamenalo roční devítimiliónový státní příspěvek po celé volební období a tedy poslední naději na splacení .
V opačném případě bude muset strana vyhlásit likvidaci .
Obrazně i fakticky .
Konečně už referát Jiřího Müllera o hospodaření se spíše podobal zprávě o podniku ve stadiu výprodeje .
Nalezení bájné formulky , která konečně osloví voliče , bylo požadavkem desítek diskusních vystoupení .
V řadách Svobodných demokratů byla patrna fascinace komerční stránkou politiky .
Politiky , chápané jako mediální soupeření , hry symbolů , gest a pestrobarevných kravat .
Svědčí to o jediném - většina Svobodných demokratů dosud nepochopila skutečné příčiny volební porážky .
Místo toho se stále opájejí stranickou mytologií : " Jsme slušní a svobodomyslní hledači pravdy , ale chybí nám větší vůle k moci .
V minulé vládě jsme byli příliš loajální a málo se zviditelňovali .
I dnes máme skvělý program , ale neumíme ho prodat , jinak by se úspěch musel dostavit . "
Z nouze ctnost .
Na osudu Svobodných demokratů vidíme , jak je pro každou politickou stranu důležitý způsob vzniku , ono stigma , které si nese v celém dalším vývoji .
Na rozdíl od ODS bylo OH nechtěným dítětem , výtvorem těch z OF , kdo se nepřidali k Václavu Klausovi .
Chyběla tu jednotící myšlenka , vůle k životu a především společenská objednávka .
Zdá se , že ve Špalíčku si skutečně neodpověděli na základní otázky : Jaké politické zájmy chceme hájit ?
Na které vrstvy se budeme obracet ?
A teprve poté - jakou stranickou strategii ?
Bývalé OH volilo opačný postup - my jsme liberálové a měli byste nás volit , protože máme morální oprávnění být zvoleni .
Příčina porážky ?
Voliči nám nerozumějí a my se jim neumíme prodat .
Odtud až mýtické přesvědčení delegátů sněmu , že způsob prezentace je vším a společenská objednávka něčím samozřejmým .
Svobodní demokraté to tedy zkusí ještě jednou .
KDU - ČSL a ČMUS souhlasí s prezidentem
Z politické scény
Brno / Ostrava -
Pravým slovem v pravý čas nazval páteční projev prezidenta republiky Václava Havla k česko - německým vztahům místopředseda moravskoslezské zemské organizace KDU - ČSL Libor Ambrozek .
Řekl , že " je to stanovisko , o něž se lze opřít " .
" Němcům se to možná nebude tolik líbit .
Ale myslím , že nemohli čekat , že budeme stále ustupovat , když jsme menší , " uvedl Ambrozek .
S projevem prezidenta se ztotožňuje i Českomoravská unie středu .
" Domníváme se však , že měl být projev přednesen dřív .
Mnohokrát jsme upozorňovali na to , že si někdejší prezidentovu omluvu za násilnosti při odsunu sudetských Němců jejich krajanské sdružení vyložilo po svém , " prohlásil místopředseda ČMUS Jaroslav Mališ .
Soud má dnes převzít kauzu Lizner
Praha -
Pravděpodobně dnes má předat vyšetřovatel Úřadu vyšetřování pro Českou republiku případ bývalého šéfa Centra kupónové privatizace ( CKP ) Jaroslava Liznera s návrhem na podání obžaloby Obvodnímu státnímu zastupitelství pro Prahu 7 .
Vyšetřovatel to uvedl včera .
Někdejší šéf CKP Jaroslav Lizner je stíhán pro přijímání úplatku , za což mu hrozí až tříletý trest odnětí svobody .
Před týdnem se Jaroslav Lizner spolu se svým obhájcem Janem Lindou seznámil s výsledky vyšetřování .
Obhájce Jan Linda poté podal návrh na zastavení Liznerova stíhání , neboť je přesvědčen , že policie jeho klientovi žádný trestný čin neprokázala .
Vyšetřovatel však tvrdí , že policie shromáždila dostatek důkazů svědčících o Liznerově provinění .
Církve uráží hra Saracénský čert
Praha / Plzeň -
Lidová hra Saracénský čert aneb Husité před Plzní , kterou chce ochotnická společnost Žumbera uvést na plzeňském náměstí k 700 . výročí založení města , podle vyjádření biskupa Františka Radkovského a dalších zástupců církví a řádů plzeňskou ekumenu uráží .
V dopise plzeňskému městskému zastupitelstvu se představitelé reformačních církví i katolické církve ohrazují proti nepřesné historičnosti a především proti vulgární primitivnosti , devótnosti a laciné podbízivosti hry .
" Je dobrou cestou a formou k obnově ducha shazování všech hodnot ?
Je dobrou cestou k obnově nitra člověka degradace jeho potřeb na lascivnost a vulgaritu ? " ptají se signatáři dopisu , podle nichž je takový přístup dokonce nebezpečný .
Jágr se necítí být nejlepším hokejistou
Praha -
Český hokejista Pittsburghu Penguins Jaromír Jágr je zatím nejproduktivnějším hráčem letošní sezóny zámořské NHL .
" Hodně trenérů říká , že už jsem nejlepším hokejistou na světě , ale já tyhle řeči raději neposlouchám .
Vím , že pokud budu dva tři roky pořádně trénovat , může se mi to podařit .
Ale letos ?
To asi ještě ne , " tvrdí skromně Jágr , který v letošní sezóně zatím zastínil i legendárního Gretzkého .
Rozhovor s J . Jágrem na straně 18
Změny ve Zbrojovce Vsetín
Vsetín -
Mimořádná valná hromada Zbrojovka Vsetín , svolaná na základě písemné žádosti 11.5 procenta akcionářů , se včera uskutečnila ve Vsetíně .
Akcionáři schválili změnu stanov společnosti , odvolali dosavadní dozorčí radu a přijali rezignaci představenstva .
Podle změněných stanov dochází k omezení pravomocí dozorčí rady pouze na kontrolní funkce .
Valná hromada rozhodla rozšířit předmět podnikání akciové společnosti o vývoz zbraní .
Nové představenstvo po skončení valné hromady zvolilo svým předsedou ing . Pavla Novosada , technického ředitele ZPS Zlín , který zastupuje První privatizační fond .
Představenstvo přijalo rezignaci generálního ředitele Zbrojovky Vsetín ing . Karla Dančáka .
O jeho nástupci ve funkci však rozhodne až na svém příštím zasedání .
Jak řekl LN odstupující ředitel Dančák , odbyt výrobků Zbrojovky Vsetín je na letošní rok zajištěn .
VYMŘELI U NÁS LASKAVÍ KAPITALISTÉ ?
Džungle pod jednou střechou
Těžký život majitele , těžký život nájemníka - tak nějak by bylo možné charakterizovat stav několik měsíců poté , co vstoupil v platnost restituční zákon .
Domy jsou vraceny často v žalostném stavu , zákon dbá na ochranu nájemníků snad až příliš , zvýšení nájemného na sebe nechá ještě půl roku čekat , trh s byty je zatím iluzí .
Majitel nevidí východisko a začne jednat po svém .
BEZMOCNÝ ÚŘAD
Od léta jsme měli několik desítek případů , kdy se domácí pokoušejí omezit práva občanů v užívání jejich bytu tím , že uzavírají přívod vody a tepla , někde se dokonce pokoušejí z důvodů údajné havárie zavřít přívod elektřiny - sdělil nám Jiří Pánek , vedoucí bytového odboru Městského úřadu Prahy 1 , tedy centra hlavního města .
A to se na nás zdaleka neobracejí všichni postižení .
Někteří prostě rezignují a jiní se obracejí přímo k soudu .
Úřad je povinen hájit zájmy občanů , ale nemá k tomu žádné prostředky .
Může předvolat majitele a upozornit ho na jeho povinnosti .
Z jejich neplnění však nevyplývá žádná sankce .
A obrátí - li se občan na soud ?
Je to podobné .
Soud nařídí majiteli domu plnění povinností , ale nemá možnost , jak ho k tomu přinutit .
Přikáže mu topit .
Majitel nezatopí .
Soud nařídí výkon rozhodnutí , někdo tedy z moci úřední přijde a zatopí .
Majitel to nechá vyhasnout a celý kolotoč začíná znovu .
Není způsob , jak majitele postihnout .
Z CENTRA MĚSTA NA SÍDLIŠTĚ
Od J . Pánka se dále dozvídáme o případech , kdy se domácí pokoušejí vyklidit celé domy za účelem rekonstrukce .
Jen na Praze 1 je to 30 objektů .
Majitelé přinesou posudky soudních znalců , že konstrukce nezaručuje bezpečnost obyvatel .
Od magistrátu se podařilo získat pro všechny postižené náhradní byty na sídlištích .
Kolik však z těchto případů bylo vskutku havarijních ?
J . Pánek by prý majitelům do svědomí nerad sahal .
Po rekonstrukci se byty do objektu samozřejmě nevrátí .
Tento způsob vyklízení nájemníků se velmi rozmáhá .
Lidé , zapsáni dlouhá léta v pořadnících někdejších národních výborů , tím ztrácejí šanci na byt úplně .
CO DÁL ?
" Přimlouval bych se za vyhlášku , která by dočasně vztah mezi majitelem a nájemníkem jasně řešila a dala i obecním úřadům pravomoc postihnout majitele , neplní - li své povinnosti , protože mnohdy jde skutečně o případy drastické .
Denně se setkávám s lidmi v zoufalých situacích .
Nevím ale , zda parlament považuje tuto otázku za natolik důležitou , aby se jí vůbec zabýval . "
Tolik vedoucí bytového odboru .
CO NA TO PARLAMENT ?
Při bližším ohledání jsme zjistili , že pro mnohé poslance není tento problém dostatečně atraktivní a navíc ho před volbami považují za poněkud ožehavý .
Jeden poslanec prohlásil , že pokud majitel potřebuje v objektu byt pro své děti , pak vlastně účel světí prostředky .
Po delším pátrání se nám podařilo objevit bytovou komisi , složenou z J . Vilda a M . Čejkové z FS a F . Nerada a D . Kolářové z ČNR .
Komise je o situaci v terénu informována dobře , Daniela Kolářová interpelovala dokonce v této otázce českou vládu .
SLOVO ŽENY
D . Kolářová : Tím , že není dostatečná legislativa , začala zoufalá kalvárie , mnozí majitelé se chovají tzv . tržně , to však znamená , že v praxi jednají podle zásady " co není zakázáno , je dovoleno " a pak vzniká morální džungle .
Vztahy , práva a povinnosti na obou stranách nutno upravit do zákonné normy .
Situace včetně trhu s byty se bude podle mne normalizovat ve velkých městech až za 10 - 15 let .
Na toto přechodné období musíme vytvořit legislativu .
Snažíme se tlačit na vládu , aby legislativním opatřením učinila konec situaci , v níž se zejména staří lidé dostávají do stavů bezmoci a strašlivé úzkosti , kdy šikanu ze strany majitelů chtějí řešit třeba i sebevraždou .
Navrhujeme např . pro majitele domů na 15 let osvobození od daně z nemovitosti .
Chtěli bychom , aby se do ceny nájemného promítlo ohodnocení polohy pozemků - to by byl další krok k trhu s byty .
Pracuje se na zákonu o prodeji bytů do osobního vlastnictví .
Chceme působit na obce , aby měly v rezervě vždy nějaký ten sociální byt .
Majitele domu , který by jeden dva byty ve svém objektu postavil jako bezbariérové či sociální , by obec natolik zvýhodnila na daních , že by se mu to vyplatilo - je to rozhodně lepší způsob než sociální ghetta , kde bují kriminalita .
Chceme udělat všechno , aby se přechodné období zkrátilo , aby majitelé nemuseli jednat zběsile a aby se nájemníci nedostávali do neřešitelných situací .
P . S .
Nechtěli jsme tímto vzbudit dojem , že všichni noví majitelé domů jsou bez skrupulí .
I sociální pracovnice z prvního pražského obvodu nám s potěšením vyprávěla o majitelích , kteří spolu s domem přejali zodpovědnost za osud jeho stařičkých nájemníků .
S potěšením jsme ji vyslechli .
EVA MARTÍNKOVÁ
ŠÍITÉ VYZÝVAJÍ : Svrhněme Husajna
KÁHIRA -
Irácká šíitská opozice vyzvala ke svržení prezidenta Saddáma Husajna .
Vůdce strany iráckých šíitů Muhammad Bakr Hakím podle včerejšího vydání egyptského listu Al - Achbár vyzval národ , " aby povstal proti tyranovi " .
Hakím dále řekl , že se jeho strana Nejvyšší shromáždění islámské revoluce Iráku domluvila na spolupráci s dalšími opozičními stranami .
Šíitští fundamentalisté v jižním Iráku a Kurdové , žijící převážně na severu země , povstali letos v březnu po porážce iráckých vojsk ve válce v Perském zálivu proti režimu Saddáma Husajna .
Jejich povstání bylo potlačeno .
Od konce listopadu stojí už unikátní barokní mariánský sloup znovu na olomouckém Dolním náměstí .
Dvacet metrů vysoký sloup je mistrovským dílem olomouckého kameníka Václava Rendera a sochaře Johanna Sturmera z let 1718 až 1722 .
Sochu Panny Marie s dítětem po dlouhých sedm let restaurovali Růžena a Tomáš Raflovi a Ladislav Werkman .
Foto : ČSTK - Vladislav Galgonek
NAKLADATELSTVÍ LN
Milí přátelé , čtenáři a příznivci , doufáme , že si v příštím roce vyberete z našeho edičního plánu ( který uveřejníme v LN v lednu 1992 ) nebo z našich časopisů , které vydáváme ve spolupráci s Českým literárním fondem - ať již Literární noviny , které se od ledna stanou samostatným týdeníkem ( jako první náš časopis jsme je zpřístupnili i nevidomým ) , úspěšný dvouměsíčník Dějiny a současnost , československou verzi mezinárodní literární revue Lettre Internationale či časopis pro zájemce o příčné vědy , surrealismus a psychoanalýzu Analogon .
Přejeme Vám v příštím roce co nejvíce hezkých chvil nad stránkami našich knih a časopisů .
Hodně zdraví , štěstí a optimismu v novém roce Vám přeje nakladatelství Lidové noviny .
Nakladatelství LN , Hellichova 5 , 118 00 Praha 1 , PS 36
Telefony 02 / 530006 , 02 / 534551 - 9 linky 221 , 222
Ilegálně přes hranice
Na 17000 osob se pokusilo v letošním roce ( do 18 . prosince ) nedovoleně překročit státní hranici ČSFR .
V tomto údaji je zahrnuto i 3157 osob , které byly do 24 hodin a 2905 osob , jejichž přechod byl zjištěn dodatečně .
Zkrácená tabulka nedovolených přechodů čs . státní hranice podle státní příslušnosti
Jozef Bakšay
Jednáme s nástupci
PRAHA -
Na nově vzniklou situaci jsme připraveni a nedomnívám se , že by měl v roce 1992 výrazně poklesnout obchodní obrat s nástupnickými státy Sovětského svazu oproti roku 1991 - řekl včera ministr zahraničního obchodu ČSFR Jozef Bakšay .
Podle jeho slov jsme přizpůsobili i naši obchodní politiku .
Postupně uzavíráme dohody s jednotlivými nově vzniklými státy .
Nejdůležitější jednání se uskuteční počátkem příštího roku s Ruskou federací .
Na základě štědrovečerního rozhovoru prezidenta ČSFR Václava Havla s jeho ruským partnerem by měl prezident Ruské federace Boris Jelcin přijmout československou vládní delegaci vedenou s největší pravděpodobností místopředsedou vlády ČSFR Pavlem Hoffmannem .
V Moskvě má být dojednán protokol o dodávkách ropy .
S ostatními nástupnickými zeměmi postupně uzavíráme indikativní seznamy , ve kterých se partneři zavazují , že se uskuteční vzájemná obchodní výměna zboží podle těchto seznamů .
Rozhodně ale nebude bývalý Sovětský svaz naším obchodním partnerem číslo jedna .
ORIGINÁLNÍ TERAPII pro egyptskou realitou frustrované pacienty vymyslel jeden káhirský lékař , který na své klinice návštěvníkům promítal pornografické filmy .
Jaký měly tyto snímky účinek na pacienty , není zatím jasné , ale skutečnost , že jsou v Egyptě přísně zakázané , zajišťovala podnikavému lékaři určitě bohatou klientelu .
Kosa padla na kámen v okamžiku , kdy se z jednoho z diváků vyklubal tajný policista , který celou produkci rázně ukončil a lékaře - promítače zatkl .
Těžko říci , zda policistu k tomuto kroku vedla bohabojnost , či zda ho pohoršilo vysoké vstupné .
JANA KŮROVÁ ( sólistka baletu ČBD v Praze ) se vrátila se svým partnerem STANISLAVEM FEČEM z úspěšného turné po USA .
Turné ( celkem 45 baletních koncertů ) se uskutečnilo pod názvem International Ballet Festival a setkalo se s velkým ohlasem u publika i kritiky .
Foto archív
POPÁTÉ ZŮSTAL ZLATÝ MÍČ DOMA - VE FRANCII
Papin v Platiniho stopách ?
Po šestatřicáté za sebou určili novináři v anketě časopisu France Football , komu připadne Zlatý míč - ocenění pro nejlepšího evropského fotbalistu roku .
Za uplynulý rok jej získal J . P . Papin z Olympique Marseille , ale v první desítce jsou překvapivě jen dva fotbalisté z nejvíce ceněné ligové soutěže světa - z Itálie .
Jsou to Matthäus a Vialli .
Od příští sezóny ovšem z první čtyřky Papin , Matthäus , Savičevič , Pančev budou na Apeninském poloostrově hrát zřejmě všichni , protože Matthäus už nastupuje za milánský Inter , Papin a Pančev jsou před podpisem smlouvy a Savičevič už kontrakt s AC Milán autogramem stvrdil .
V historii zřejmě nejpopulárnější fotbalové ankety byli dosud nejúspěšnější fotbalisté SRN a Nizozemska , kteří získali po šesti prvenstvích .
Z nizozemských hráčů skončil třikrát nejvýše Cruyff , dvakrát van Basten a jednou Gullit .
Z Němců vlastní dvě trofeje Beckenbauer a K . H . Rummenigge , po jedné G . Müller a Matthäus .
Po nich následuje s pěti Zlatými míči Francie ( Platini 3 x , Kopa , Papin ) , Angličané získali čtyři ( Keegan 2 , Matthews , B . Charlton ) , třikrát byli na evropském trůnu Italové ( Rossi , Sivori , Rivera ) , Sověti ( Jašin , Blochin , Belanov ) a Španělé ( Di Stéfano 2 x , Suarez ) .
Ze šesti zemí vzešlo po jednom vítězi : Československo ( Masopust ) , Skotsko ( Law ) , S . Irsko ( Best ) , Dánsko ( Simonsen ) , Maďarsko ( Albert ) a Portugalsko ( Eusebio ) .
Prvním vítězem se stal v roce 1956 sir Stanley Matthews , kterému v té době bylo 41 let a je tak nejstarším vítězem .
Platini je zase jediným hráčem , který dokázal tuto poctu získat třikrát za sebou ( Cruyff má jednu roční pauzu ) .
Dvakrát byla tři nejvyšší místa obsazena fotbalisty jedné země .
V roce 1972 stáli v čele Němci Beckenbauer , G . Müller ( oba hráli za Bayern Mnichov ) a Netzer ( B . Mönchengladbach ) .
Po druhé to bylo v roce 1988 , kdy na prvních třech pozicích byli Holanďané Gullit , van Basten , Rijkaard a všichni dokonce pocházeli z jednoho klubu - AC Milán .
Historie Zlatého míče takový klubový triumf nepamatuje .
Letos v anketě mimořádně uspěla CZ Bělehrad , vítěz PMEZ , která má v první desítce čtyři hráče : tři Jugoslávce ( Savičevič , Pančev , Prosinečki ) a jednoho Rumuna ( Belodedič ) .
Prosinečki je však už od léta majetkem Realu Madrid a Savičevič se upsal , jak už bylo výše uvedeno , AC Milán .
Čs . fotbal měl v první trojici zastoupení dvakrát .
V roce 1962 se stal po MS v Chile Josef Masopust vítězem ankety a v roce 1976 , kdy jsme získali titul evropských šampionů , skončil Ivo Viktor na třetím místě ( vyhrál Beckenbauer ) .
( řej )
Slovan s Alžířanem
BRATISLAVA -
Vedoucí mužstvo I . fotbalové ligy Slovan Bratislava má ve výhledu posilu - 25 letého Alžířana Jousuffa Haraouiho z francouzského klubu Paris St . Germain .
" Po představení v Bratislavě odjel hrát za Alžír zápas Afrického poháru , " řekl předseda fotbalového Slovanu J . Čaniga .
" Jsme informováni , že podal výborný výkon a na vítězství 3 : 1 se podílel jedním gólem a jednou asistencí . "
OSTATKY NAŠLA POLICIE V PLASTOVÉM OBALU
Je to William Buckley ?
BEJRÚT -
Libanonská policie oznámila , že v noci na pátek na silnici vedoucí na bejrútské letiště zřejmě našla tělesné ostatky amerického rukojmího Williama Buckleyho .
Buckley byl šéfem pobočky CIA v Libanonu a unesen byl 16 . března 1984 .
Únosci 4 . října 1985 oznámili , že ho zabili odvetou za izraelský letecký útok na sídlo vedení Organizace pro osvobození Palestiny v Tunisu .
Proíránská Organizace islámské svaté války ( Džihád ) mezitím v telefonickém rozhovoru s agenturou AFP v Bejrútu oznámila , že nalezené ostatky jsou Williama Buckleyho .
V připraveném prohlášení organizace uvedla , že " předložila tělo , protože to slíbila Javieru Pérezovi de Cuellarovi " , a nyní očekává gesto od Izraele , který přislíbil propustit asi 250 arabských vězňů .
Křesťanská rozhlasová stanice Hlas Libanonu doplnila , že pozůstatky byly nalezeny zabalené v plastovém obalu .
Jde pouze o kosti a chomáče vlasů .
Lékař nemocnice při Americké univerzitě v Bejrútu , kam byly ostatky převezeny , prohlásil , že je z 90 procent jisté , že jde o W . Buckleyho .
Tento týden bylo nalezeno tělo dalšího amerického rukojmího Williama Higginse , který byl zajat v únoru 1988 v jižním Libanonu .
Stále jsou pohřešováni Francouz a Brit , o kterých se soudí , že mohou být mezi sedmi rukojmími , zabitými v zajetí .
K ukončení několikaleté krize rukojmí zbývá propustit dva Němce , za něž jejich únosci požadují propuštění bratří Hamádíů , kteří jsou vězněni v Německu za vraždu , vzdušné pirátství a únos .
Naposledy ve čtvrtek však únosci Thomase Kemptnera a Heinricha Strübiga zopakovali , že je nepropustí , dokud Bonn nevydá oba bratry .
Na videozáznamu , který zveřejnila proíránská šíitská organizace " svatých bojovníků za svobodu " , Kemptner čte připravené prohlášení , v němž vyzývá spolkového kancléře Helmuta Kohla , aby omilostnil bratry Hamadíovy .
LUMPOVÉ V EVROPĚ
Kuba je nejlepší
HAVANA -
Při rozbití socialismu ve východní Evropě hráli rozhodující úlohu různí lumpové a protispolečenské síly .
Proto je třeba na Kubě v zájmu obrany socialismu dále vytvářet a upevňovat brigády rychlého zásahu .
Prohlásil to nejvyšší kubánský představitel Fidel Castro na posledním zasedání kubánského parlamentu v letošním roce , které jednalo o vystupňování kontroly a represí ve společnosti v zájmu potlačení kriminality a zejména opoziční politické aktivity označované jako " kontrarevoluce " .
Přitvrzení linie v uplynulých dnech potvrdila série zatýkání mezi kubánskou opozicí .
Castro ještě řekl , že : " Politický systém na Kubě je nejdokonalejší na světě . "
CHILŠTÍ NOVINÁŘI
Zvláštní vkus
SANTIAGO -
" Mužem roku " se podle rozhodnutí chilských novinářů stal prezident Ruské federace Boris Jelcin , když v novinářské anketě získal 91 hlasů .
Jen o málo tak předstihl Michaila Gorbačova .
Třetí byl George Bush , čtvrté místo získal Saddám Husajn .
Pátý skončil generál Norman Schwarzkopf , velitel amerických jednotek během války v Perském zálivu .
POLICEJNÍ LINKA 158
Hodiny města pražského
Ranním ptáčetem je neznámý muž s výrazným východoslovenským nářečím , z jehož úst se do telefonního přístroje řine proud vulgarismů .
Podle zvuků doplňujících jeho výroky lze usoudit , že volá z Hlavního nádraží .
" Opět je zde vraždící komando Richard " , volá pravidelně za ranního kuropění neznámá žena asi z Prahy 6 .
Oba neznámí naruší relativní klid mezi druhou a čtvrtou hodinou ranní , aby je záhy vystřídali majitelé či vedoucí obchodů , kteří nejčastěji do sedmé hodiny ranní hlásí přes noc vykradené provozovny .
Dopoledne asi do dvanácti hodin je vyplněno dopravními nehodami a rozličnými zprávami ( často volají ženy v domácnosti , že si zabouchly byty ) .
Mezitím se pražská galerka vyspí a vyráží do ulic : rostou oznámení o přepadeních a loupežích .
Po čtrnácté hodině přichází tradiční osvěžení - děti se vrátily ze školy a z telefonních automatů se ozývají tenké hlásky vyzývající pražské policisty , aby " šli do p . "
S přibývajícím šerem dávají o sobě vědět opilci ( opět vulgarismy ) , ale i jejich manželky , které se snaží po návratu agresívních jedinců domů dovolat pomoci .
Čas mezi půlnocí a druhou hodinou ranní je pak zcela ve znamení rvaček , napadení a vloupání .
Každý den volá na číslo 158 několik set lidí , z toho však jen několik desítek sdělení se týká skutečně podstatných událostí : dopravních nehod , vloupání do bytu , krádeží a loupeží .
Všechny zbytečné telefonáty mají jen jediný smysl - blokují úspěšně tři telefony , které mají policisté na městské policejní správě k dispozici pro tísňové volání .
Když jsem hovořil s velitelem operačního střediska kpt . M . Zapletalem , zapomněl jsem se zeptat na jedno : jak to u nich vypadá na Silvestra .
ROMAN KRASNICKÝ
List Teheran Times zase napsal , že vítězství FIS je " jasným triumfem islámské ideologie " .
V Egyptě organizace Muslimští bratři zdůraznila , že " je potěšena rostoucím vlivem islámu v Alžírsku " .
Deníky v Súdanu , kde vojenská vláda nastolila v posledních měsících přísné islámské zákony , napsaly , že " lidé poznali , co je pro ně dobré , a znovu nalezli svou identitu " .
I přes toto nadšení se však v umírněných muslimských režimech objevují obavy z nadcházejících událostí .
Jordánský ministr informací zdůraznil , že pokud FIS splní dané sliby , pak se další islámské strany a hnutí v arabském světě budou snažit získat moc .
Libanonský list As - Safir uvedl , že vítězství FIS je jako " zemětřesení , které otřáslo severní Afrikou a může se rozšířit do ostatních arabských a muslimských zemí v Africe a v Asii " .
" To , že Francie oficiálně nereagovala na výsledky prvního kola alžírských parlamentních voleb , obráží její zmatek tváří v tvář islámskému příboji .
Vánoční prázdniny všechno nevysvětlují , " napsal včera francouzský list Libération .
A cituje lakonický komentář Elysejského paláce , že není zvykem vyjadřovat se mezi dvěma koly voleb , které jsou vnitřní záležitostí cizí země .
Podle deníku Le Quotidien de Paris je pouze alžírská armáda schopna zabránit tomu , aby islámští fundamentalisté získali v Národním shromáždění většinu , zpochybňuje však , že by v dnešním Alžírsku existovaly podmínky pro vojenský puč .
" Vnucuje se otázka , co udělá státní moc , aby do 16 . ledna 1992 zahradila cestu Islámské frontě spásy , ať už legálními nebo nelegálními prostředky , " píše list .
" Neboť nikdo si nedovede představit , že by Fronta národního osvobození , která jako jediná téměř třicet let vládla , uvolnila místo islámským fundamentalistům , bude mít však dost sil , aby čelila protestnímu hnutí , když v prvním kole získala jen pět procent poslaneckých mandátů ? " ptá se list .
PO VÝBUCHU LIDOVÝCH NEPOKOJŮ V KAMBODŽI ZAHÁJENA SCHŮZKA NEJVYŠŠÍ RADY
Jednání na nejisté půdě
Když stávající , Vietnamem dosazená , kambodžská vláda podepsala 23 . října v Paříži mírovou smlouvu se třemi opozičními hnutími , realizovaly se v ní dlouhé měsíce , ba roky složitých jednání .
Do výsledného složení mírové Nejvyšší národní rady se promítly všechny možné aspekty .
Od počátečních sporů o zasedacím pořádku u jednacího stolu až po složité úvahy , kdo a jak je kým podporován , kdo má víc jakých zbraní , kdo více historických nároků atd .
Jeden faktor byl však poněkud opomenut : stav mysli těch , kterým měla Rada vládnout .
Stále ještě nejpopulárnější osobnost kambodžské politiky princ Sihanuk se již v prvním projevu po návratu do Phnom Penhu pokusil lidem domluvit .
Nepomohlo to však a vzpomínka na krvavá léta vlády Rudých Khmerů se ukázala být silnější .
Khieu Sampan , vůdce Khmérů ( o kterém se předpokládá , že je řízen Pol Potem ) byl proto v listopadu , jen hodiny po příletu , doslova vypolíčkován ze země a pouze zásah policie zabránil tomu , aby ho rozzuřený dav nepověsil na ventilátor v jeho státem čerstvě přidělené vile .
Tato událost nejen naznačila , že s pařížskou dohodou není cosi v pořádku , ale navíc ještě Kambodžany probudila z letargie způsobené lety teroru .
Od tohoto okamžiku jako by se události začaly pohybovat samospádem a vření mezi lidmi rostlo , až vyústilo do bojovných demonstrací v druhé polovině prosince .
Jejich požadavky byly jednoznačně namířeny proti korupci vládních kruhů a vyvrcholily částečnou demolicí vily ministra dopravy Ros Chana .
Vláda okamžitě odpověděla odvoláním ministra , čímž na jedné straně dala demonstrantům za pravdu , že se získáním vily nebylo něco v pořádku , současně však aktivizovala policii .
Vláda , která se v Kambodži drží u moci již třináct let , měla po celou tu dobu jedinou opozici v podobě gerilových skupin daleko od hlavního města .
Její policie tak nedostala mnoho příležitostí naučit se jak čelit demonstracím .
Dvakrát zareagovala výrazně pozdě , potřetí svou ostražitost zase přehnala , když zatkla studenta medicíny stojícího ve skupině , která právě vůbec nic nedemonstrovala , pouze hlučně prodiskutovávala výsledky demonstrací předchozích dnů .
Svou roli jistě sehrála i ukvapená snaha zklidnit situaci tak , aby se mohlo konat chystané zasedání Nejvyšší státní rady .
Opak byl výsledkem .
Studentovi kolegové se ihned vydali k policejní stanici , kde byl zadržován a údajně i zbit , a zdemolovali ji .
Tehdy po střelbě došlo k prvním zraněním .
Policisté tvrdili , že stříleli stále ještě pouze do vzduchu , že to však byli oni , na koho stříleli neznámí jedinci z davu .
Premiér Hun Sen později obvinil Rudé Khmery , že zneužili napjaté situace a střelbou se pokoušeli rozdmýchat násilí .
Žádné důkazy nepředložil , nepravděpodobně však jeho téze nepůsobí .
Od tohoto okamžiku demonstrace narůstaly takřka geometrickou řadou a ke studentům se přidávaly všechny vrstvy obyvatel hlavního města .
Další policejní stanice byla obklíčena a demonstranti nakonec obrátili svou nepříliš přátelskou pozornost i na vládní budovy a sídlo premiéra .
To byl okamžik zlomu , kdy vláda rozhodla , že to , co dosud ještě nazývala oprávněnými protesty , nabylo nepřijatelných forem a povolala armádu .
Odhady výsledků tohoto kroku se liší podle zdrojů , nejčastěji se však mluví o šesti mrtvých a neodhadnutelném počtu raněných .
Tvrdý a tvrdě uplatňovaný zákaz vycházení vše završil a v Phnom Penhu zavládl nejistý klid .
Praktické kroky formálně potvrdil parlament , když schválil zákon zakazující pouliční demonstrace .
Kostkou cukru k biči zákona bylo kooptování dvou dětí prince Sihanuka do vlády : princ Norodom Chakkrapong byl jmenován poradcem premiéra Hun Sena a princezna Bopha Devi náměstkyní ministra kultury a informací .
Dny nepokojů odradily od příjezdu několik zahraničních představitelů , mezi jinými například čínského ministra zahraničí a palestinského vůdce Jásira Arafata .
Tyto návštěvy se pro tuto dobu odkládají ad akta .
Khieu Sampan , který se měl minulý týden za Rudé Khméry zúčastnit schůze Nejvyšší národní rady , však již v pondělí uznal situaci za dostatečně stabilizovanou a potřetí se pokusil vstoupit do města .
S pomocí mohutného vojenského doprovodu se mu to podařilo a přímo z letiště odjel na schůzi Rady .
V tomto okamžiku ještě jednání pokračují a jediný známý výsledek je , že všechny čtyři strany požadují v souladu s mírovou smlouvou co nejrychlejší nasazení sil OSN .
Kolik však zmůže plánovaných 10000 modrých přileb v době , kdy do hry vstoupil prvek , na který se během let jednání zcela zapomnělo , těžko říci .
I v Kambodži může platit rčení : hlas lidu , hlas boží .
DANIEL KUMERMANN
PŘERUŠENÝ SEN V LATERNĚ MAGICE
Ten nešťastný Mozart
Na stole leží kopie dvou dopisů .
Ten první , ze 14 . prosince t . r . , adresují režisér Jan Němec a výtvarnice Ester Krumbachová uměleckému šéfovi Laterny magiky Josefu Svobodovi , zmiňují se v něm o " zastavení natáčení v úterý večer 10 . 12 . - hluboko po pracovní době - bez vědomí scenáristů , výtvarníka kostýmů a režiséra , za zády kameramana " a hodlají o záležitosti nadále jednat " pouze prostřednictvím legálních institucí " ( míněno právníků ) .
Odpověď J . Svobody ze 17 . prosince připomíná pisatelovu zodpovědnost " za umělecký i ekonomický výsledek inscenace , kterou považuji za klíčovou , " a uzavírá " jsem proto nucen spolupráci s vámi ukončit . . . "
Hledat objektivní pravdu v tak citlivém a svérázném mikrosvětě tvůrčích a osobních vztahů , jaký představuje divadlo , respektive filmařský tým , snad ani nelze .
Jedinou odpověď by mohl dát výsledek - totiž samotné představení , na kterém celý kolektiv nechal půl roku života a kterého by se měl od 2 . ledna ujmout nový štáb .
Ponechme stranou otázky , které se zřejmě stanou předmětem soudního sporu ( autorská práva , tantiémy apod . ) a zkusme vážit riziko , které rozhodnutí J . Svobody představuje .
Velkolepý projekt s názvem Sen o Kouzelné flétně ( není divu , že J . Němec mluví o " tom nešťastném Mozartovi , který je po Formanově Amadeovi zřejmě prokletý a nikomu se nedaří " ) , dvouhodinovou inscenaci složenou jednak z jevištní akce , jednak filmů z tří projektorů ( dnes už je natočen pětihodinový materiál ) , prý původně nabídli k realizaci nejprve J . Jakubiskovi , pak A . Wajdovi .
J . Němec a E . Krumbachová práci přijali podle vlastních slov " v hodině dvanácté " , pouhý rok před světovou premiérou v Pompejích .
Jejich jména byla zárukou pro zahraniční koproducenty - co se celkových nákladů týče , hovoří se o zhruba čtyřiceti miliónech .
Pravdou je , že J . Svoboda ve chvíli , kdy z projektu původní autory odvolal , pouze využil své legální šéfovské pravomoci ( i když , pro zajímavost , projektu se účastní zároveň jako výtvarník scény a v této funkci by měl vlastně podléhat režisérovi , jemuž práci " en bloc " svěřil ) .
Na rozdíl od dejme tomu Borise Hybnera ovšem neřídí privátní soubor , ale scénu , která stále ještě tvoří součást Národního divadla , řízeného ministerstvem kultury ČR ( teprve v roce 1992 se má LM oddělit ) , a tudíž nedisponuje vlastními , nýbrž státem svěřenými prostředky .
Je natolik přesvědčen o problematických kvalitách inscenačního polotovaru , že si dovolí riziko půlroční náklady - o " lidském faktoru " nemluvě - případně " odepsat ? "
Těžko říci , zřejmý je v tuto chvíli pouze fakt , že podobné " interrupce " a osobní šarvátky zatím žádnému uměleckému dílu neprospěly .
( spa )
" ODVOLANÝ " režisér Jan Němec , jehož předposlední " provokací " se stal nekonvenční film V žáru královské lásky ;
tou nejnovější se zdá být " případ Mozart " .
Foto Ondřej Němec - LN
Námět na předsevzetí
Vyšlapané chodníčky na trávnících , kdejaký hustší keř jako odpadkový koš , ubohé stromky na chodnících rostoucí z udupané hlíny .
A milióny oken bez jediného zeleného lístečku , povídačky " mně ten trávník nepatří a kdo by se o to pořád staral " , auta bez rozpaků zaparkovaná na posledním kousku čehosi zeleného na kraji ulice , zatímco děti si hrají na asfaltovém dvorku mezi garážemi a maminky s kočárky hledají ostrůvek zeleně v " parcích " a pískoviště pro nejmenší uprostřed betonových dlaždic . . . dalo by se ještě dlouho pokračovat .
Mnozí děláme , že o tom nevíme , že to nevidíme .
Je takový zvyk , že do Nového roku vstáváme s novými předsevzetími .
Nemělo by mezi nimi být na prvním místě vidět , slyšet a taky něco konkrétního udělat pro své nejbližší životní prostředí ?
JAN VOLÁK , Praha
POTŘEBUJETE PORADIT ?
RESTITUČNÍ ÚVAHY NA KONCI ROKU
Od letošního jara leží na mém stole každý týden hromádka dopisů .
Někdy větší , někdy o něco menší , ale pokaždé se stejným obsahem .
V řádcích psaných strojem i rukou jsou obsažena léta bolesti , křivdy a ponižování .
Všechny dopisy mají na konci prosbu o pomoc .
Již přes rok je mezi nejfrekventovanějšími výrazy slovo restituce .
Hovoříme o nápravě některých majetkových křivd .
Za slovem křivda je však skrytý zločin .
Jsou škody , které nelze ničím napravit .
Žádný předpis na světě nevrátí dětem roky bez táty a mámy , žádný zákon nezhojí promarněné roky mladých lidí vyhozených protiprávně ze zaměstnání nebo ze školy .
Odpovídám na dopisy a velmi často musím psát o tom , že je mi líto , ale zákon na tento problém nepamatuje .
Je hrozné být bezmocný nad řádky stařeckého písma líčícího uplynulých čtyřicet let .
Je strašné psát nevím a nemohu .
Lze připsat jen několik soucitných , nic neřešících vět a poslat zpátky nenalepené známky , které starostlivá ruka slušného člověka poslala spolu s dopisem kvůli odpovědi .
Kolikrát v tomto století stáli lidé před nápravou zla páchaného ve jménu něčeho ověnčeného laciným a líbivým slovníkem demagogických prostot .
Kolikrát byly vykopávány hroby , počítány oběti , vyčíslovány škody ?
Jsou jizvy a rány , které změřit a zvážit nelze .
Jsou bolesti , jež není možné zhojit .
Na jednom konci naší země píší stařecké ruce další pokornou a snad poslední žádost o pomoc , někde úplně jinde si pár ukřivděných připíná rudé šesticípé hvězdy a ohání se lidskými právy .
Ve jménu koho a ve jménu čeho ?
Jen pár dní zbývá do konce roku .
Před sebou mám poslední hromádku dotazů v letošním roce .
Odpovědi jsou limitované nejen možnostmi redakce , ale i mými lidskými silami .
Chtěl bych proto všem těm , kterým jsem letos odpověděl " nelze " , " není možné " a kterým tak asi odpovím i příští rok , říci , že podle mého názoru je třeba nahradit více než majetek .
K tomu se musíme nejprve znovu zrodit jako opravdoví lidé .
Lidé , kteří znovu hledají a najdou cestu jeden ke druhému .
Zákony ukazující tuto cestu musíme napsat a najít každý sám .
JUDR . TOMAŠ POHL
Již v semifinále
Ve čtvrtfinále Hopmanova poháru reprezentačních dvojic v Perthu porazili Nováček se Sukovou Spojené státy 2 : 1 .
" Byli jsme velmi nešťastni z nízkého nasazení a chtěli jsme pořadatelům turnaje i ostatním hráčům dokázat , že patříme výše , " poznamenal po střetnutí Karel Nováček .
" V takovémto turnaji je vždy důležité umět zaskočit jeden za druhého .
Rozhodlo , že jsme byli vynikajícím týmem ve čtyřhře , " dodala Helena Suková .
Další bomba
BEJRÚT -
Nejméně 15 životů a asi 70 zranění si vyžádal výbuch trhaviny na rušné třídě ve včerejší ranní dopravní špičce v Bejrútu .
Podle zprávy policie nálož o váze asi sta kilogramů byla umístěna v automobilu zaparkovaném u šestipodlažní budovy s několika velkými obchody .
Většina z obětí jsou kupující , mezi nimi mnoho žen a dětí .
K teroristickému činu , který obchodní budovu těžce poškodil a zničil nejméně 24 aut , se ještě nikdo nepřihlásil .
Místem výbuchu byla čtvrť Basta v západním Bejrútu , kde žije hodně stoupenců šíitské proíránské organizace Hizballáh , která se zaměřuje na teroristickou činnost na protest proti jednání Arabů s Izraelem .
Nedaleko místa výbuchu jsou stanoviště jednotky syrské armády a libanonské armády .
Prodavač pasů
BRNO ( nmr ) -
Z trestného činu zneužití pravomoci veřejného činitele je obviněn pětatřicetiletý policista z Úřadovny cizinecké policie a pasové služby .
Důkazy , které vyšetřovací orgány shromažďovaly už od letošního března , hovoří o neoprávněném poskytování československých dokladů cizím státním příslušníkům .
Pachatel je od konce minulého týdne ve vazbě v Brně .
Rozsah jeho trestné činnosti není dosud zcela zmapován .
Podle našich informací lze v podobných případech za osobní doklad na černém trhu získat více než 1000 DM .
Případ vyšetřuje inspekce FMV .
Dnes v listě
Úkolem prezidenta není řešit konkrétní politické problémy , " říká Ivan Medek , vedoucí odboru vnitřní politiky prezidentské kanceláře .
Nedělní Lidové noviny
V Praze bylo od ledna již čtrnáct vražd
Konec podtitulku
Praha ( hop ) -
Pražští kriminalisté zaznamenali v letošním roce již čtrnáct vražd , z nichž devět se jim podařilo objasnit .
Ve srovnání se stejným obdobím v roce 1993 jsou tyto počty takřka totožné .
K poslední neobjasněné pražské vraždě došlo před několika týdny v Petrovicích , kde byla ve svém stánku se zeleninou zastřelena šestadvacetiletá Ludvika Jonáková , manželka majitele pražského Discolandu Sylvie I . Jonáka .
Ženu zabili tři neznámí mladíci ve věku do 20 let , kteří použili pistoli ráže 7.65 mm s tlumičem .
Podle policistů je případ atypický tím , že v blízkosti vraždy se pohybovalo mnoho svědků .
Přesto policie po pachatelích již tři týdny bezúspěšně pátrá .
Kriminalisté připustili , že dosud jim zůstává utajen motiv činu , protože ani jednoho z mladíků nezajímala pokladna ve stánku .
Zároveň však policisté odmítli komentovat naše informace o tom , že v poslední vůli paní Jonáková odkazuje na svého manžela , kterého se policisté mají ptát , kdyby nezemřela přirozenou smrtí .
Policie stejně jako v případě loňské vraždy osmačtyřicetileté Ireny V . uvažuje i o možnosti nájemných vrahů .
Podle ředitele pražského úřadu vyšetřování R . Malečka se však zatím nepotvrdily signály , že by v Praze existovala organizace , která by se vraždami na objednávku zabývala .
Mezi neobjasněnými zůstává dále lednová vražda taxikáře v Radotíně , jenž byl nalezen s řeznými ranami na krku , pokus o vraždu dalšího taxikáře ve Vladivostocké ulici a loupežné přepadení mladé ženy , kterou v jejím bytě napadl nožem neznámý útočník .
Ten ji posléze vyhodil z okna a z bytu odcizil některé předměty .
Díky tomu , že žena útok přežila , zná policie přibližný popis pachatele , po kterém nadále pátrá .
Plzeňský biskup František Radkovský včera vysvětil novou soukromou dětskou nemocnici " U sv . Jiří " v Plzni na Doubravce .
Zdravotnické zařízení , jehož provozovatelem je s . r . o . Nemocnice " U Sv . Jiří " , vybudovala z bývalých jeslí plzeňská firma Iko nákladem několika desítek milionů korun za necelých pět měsíců .
Rodiče budou moci své nemocné dítě ráno svěřit do odborné péče pracovníků nemocnice a večer si ho opět odvezou domů .
foto ČTK Vladislav Vítek
Úřad vysoké komisařky OSN pro uprchlíky včera oznámil , že za 24 hodiny uprchlo z Rwandy do Tanzanie čtvrt milionu osob , což je vůbec " nejrozsáhlejší a nejrychlejší exodus " , jaký kdy zaznamenal .
Pokud se zástupci neofašistů dostanou do italské vlády , bylo by správné , aby je evropské vlády zcela politicky izolovaly .
Prohlásil to předák německé Sociálnědemokratické strany R . Scharping , který je vážným kandidátem na křeslo kancléře .
Severní Korea nepřijala podmínky Mezinárodní agentury pro atomovou energii pro novou inspekci svých jaderných zařízení , především pro odebrání vzorků vyhořelého jaderného paliva .
Certifikáty a celní unie
Od začátku května budou moci vyvážet potraviny na Slovensko jen ty české firmy , které získaly nový slovenský certifikát o jakosti .
Definitivně tak skončily diskuse o tom , zda třikrát odložené opatření slovenská vláda skutečně zavede .
Neúspěchem byla zakončena i první - a doufejme , že ne poslední - fáze jednání smíšených expertních skupin k připravované dohodě o vzájemném uznávání certifikátů .
V oficiálních výrocích bratislavských úředníků je certifikace zdůvodňována " povinností státu chránit slovenského spotřebitele " .
Jakostní certifikáty mají prý zaručit nejen zdravotní nezávadnost výrobků , ale i určitou standardní kvalitu .
Ponechme nyní stranou pravé pohnutky , které slovenskou vládu k jednostrannému vyhlášení povinné certifikace vedly .
Mnozí si v tuto chvíli řeknou : kéž by něco podobného bylo zavedeno také u nás .
Trh by se vyčistil od veškerého šuntu , domácího i importovaného .
Jak ale řekl předseda českého Úřadu pro technickou normalizaci Michal Tošovský , certifikace se u nás připravuje také .
Má však být , narozdíl od té slovenské , nepovinná .
Ne stát , ale zákazník by měl vyžadovat certifikát o jakosti .
Mít takové osvědčení by nemělo být povinností , ale věcí prestiže firmy .
Dva rozdílné přístupy uvnitř jedné celní unie .
Slovensko hodlá povinnou certifikaci postupně rozšířit i na všechno nepotravinářské zboží .
V dalším sledu to mají být elektrotechnické výrobky .
Z hlediska delšího časového horizontu je tedy stále více patrné , že česko - slovenská hranice se v obchodních vztazích začíná nebezpečně zocelovat .
Nerušenému toku zboží vyrůstají z východní strany různé , zatím ještě překonatelné , bariérky a bariéry .
Mohou mít podobu certifikátů , dovozních přirážek , veterinárních nařízení aj .
Zda jsou tato opatření v zájmu slovenských spotřebitelů , výrobců , obchodní bilance , ochrany měny před devalvací či něčeho jiného , je již podružné .
Celní unie totiž může mít ekonomický přínos jen do určité minimální míry " propustnosti společných hranic " .
Překročením mezní hodnoty smysl ztrácí .
Není možné z obchodního svazku žádat pouze jednostranné výhody .
I tyto aspekty by proto měly být v Bratislavě brány v potaz před dalšími možnými verdikty .
Postupné zpřetrhávání tradičních obchodních kontaktů , které může vyvrcholit pádem celní unie , není v zájmu Slovenska ani ČR .
Skutečné dopady certifikace na český potravinářský export bude možné ze statistických zpráv zjistit nejdříve za měsíc .
Již v pondělí však uvidíme , kolik starostí přinese slovenským celníkům a českých přepravcům .
Výsadkářští veteráni sledují svého kolegu : pětaosmdesát britských účastníků bitvy o Arnhem si dalo " opakovací kurs " po padesáti letech , aby se mohli podílet na zopakování seskoku při vzpomínce na výročí bitvy .
Foto ČTK / AP
Co -
kdy - kde
Klicperovo divadlo v Hradci Králové uvádí dnes večer ( 19.00 ) premiéru inscenace Zazi v metru podle románu Raymonda Queneaua ( dramatizace Zora Vondráčková , režie Karel Brožek ) .
Křest desky Legruti jedú pořádá zítra večer v KD Kyjov cimbálová muzika Jury Petrů a slovácký soubor Kyjov .
Prostor pro šperk je výstava , která bude otevřena v dolním sále výstavní síně Mánes do 22 . května .
Brněnské Studio Marta uvádí dnes v 19.30 premiéru Pinterova Milence v režii Blažeje Ingra .
Památník národního písemnictví uvádí zítra od 14.30 koncert Pocta Antonínu Dvořákovi k 90 . výročí úmrtí skladatele .
Účinkují Jitka Soběhartová ( zpěv ) , Rudolf Lojda ( violoncello ) a Zdena Holovská ( klavír ) .
Východočeské divadlo Pardubice uvádí dnes večer ( 19.00 ) premiéru hry Tennesseeho Williamse Výstřednosti slavíka v režii Františka Laurina .
Fotografie Jolany Havelkové od pondělka představí galerie Na valech v Husově ulici v Kutné Hoře .
Zbývá ještě 400 vstupenek
Carreras a Caballéová vystoupí s netradičním repertoárem
Konec podtitulku
Zítra ve 20 hodin začne v pražském Rudolfinu ojedinělý koncert proslulých španělských pěvců José Carrerase a Montserrat Caballéové .
Oba umělce doprovodí Česká filharmonie .
Vladimír Vlasák
První z účastníků koncertu , dirigent Enrique Ricci přiletěl do Prahy již ve čtvrtek .
Včera od rána do odpoledních hodin zkoušel s orchestrem České filharmonie repertoár koncertu .
Bude ubytována v hotelu Atrium , stejně jako José Carreras ( ten přiletí dnes v poledne ) .
Oba se sejdou s Českou filharmonií na zkoušce , která je plánována na dnešní odpoledne .
Pak budou k dispozici novinářům na tiskové konferenci .
Podle časových možností by se pak oba mohli zúčastnit recepce na španělském velvyslanectví .
V jejich repertoáru pro koncert v Rudolfinu najdeme árii z méně známé Rossiniho opery Obléhání Korintu , takzvaný přípitkový duet z Traviaty , árie z Massenetovy opery Herodias , a další .
Půjde o repertoár pro českého posluchače poměrně netradiční .
Oba pěvci navíc uvedou melodie ze španělských operet .
Firmy , které si na koncert zajistily přístup , platí příspěvek ve výši asi 80 tisíc korun .
V ceně jsou zahrnuty vstupenky pro dvě osoby , dárek a určitý prostor v katalogu , který vyjde ještě před vystoupením .
Lístky pro veřejnost se budou prodávat zítra od 10 hodin v pokladně Rudolfina .
Jde asi o 400 volných vstupenek a podle informací z ČF jejich cena nepřekročí tisíc Kč .
Více než sto lístků věnuje Filharmonie zdarma studentům uměleckých škol .
Výtěžek z koncertu by se měl stát příspěvkem pro Fond Rafaela Kubelíka , jehož správcem je Česká filharmonie .
Bývalí hráči Litvínova Petr Rosol ( podepsal roční smlouvu v Luganu ) a Vladimír Jeřábek ( Cortina d ' Ampezzo ) se včera objevili ve Val di Fassa na zápase Finsko - Norsko .
Rosol , který ve Val di Fassa před odchodem do Švýcarska hrál , nestačil odpovídat na pozdravy " ciao , Pietro " .
Jeřábek si postěžoval , že s klubem sice vyhráli druhou italskou ligu , ale nad jejich působením v nejvyšší soutěži visí otazník .
Klub totiž nemá zastřešený stadion a musí čekat , zda od svazu dostanou výjimku .
Brian Lefley končí po mistrovství světa své účinkování na střídačce italské reprezentace .
Jeho novým působištěm by se měl od příští sezony stát SC Bern .
Také Valerije Kamenského lákají na švýcarská kluziště , konkrétně do Bielu .
Vynikajícímu ruskému útočníkovi vypršela smlouva v zámořském Quebeku a nabídky jen prší .
O jeho služby má zájem také klub Silvia Berlusconiho Hockey Milan .
" Ještě nejsem rozhodnut , " říká Kamenskij .
V rámci světového šampionátu probíhá v Cavalese u Bolzana mezinárodní seminář pro italské trenéry .
Vedle Viktora Tichonova a kanadských koučů Renneyeho a Dubého na něm přednáší i bývalý brankář československé reprezentace a mistr světa z Prahy 1985 Jiří Králík .
Český útočník Radek Bonk ( 18 ) , který před sezonou utekl ze Zlína do amerického Las Vegas , figuruje na prvním místě pořadí Centrálního skautingu za zámořskou oblast .
Podle tohoto pořadí se zhruba vychází při sestavování draftu NHL , který se uskuteční v červnu .
Evropský žebříček vede Tvardovskij ( Křídla sovětů ) před Švédem Ohlundem , synem Valerije Charlamova Alaxanderem ( CSKA Moskva ) a jihlavským Marhou .
Další pořadí našich :
Dukla bez nejlepšího střelce
Házenkáři Kopřivnice mají Pražanům co vracet
Konec podtitulku
Praha ( ad ) -
" Dukla nám jen těžko dovolí , abychom jí zase vyfoukli obě trofeje , " odhadl před sezonou situaci J . Nováček , trenér házenkářů Kopřivnice , kteří letos obhajovali vítězství v poháru i v lize .
Z pelotonu uchazečů o start v PVP Kopřivnice vypadla už ve čtvrtfinále zásluhou Karviné ( tu obratem z poháru vyřadila právě Dukla ) a o titul mistra ČR si to rozdá s Duklou ve finále dnes v 11 hodin v hale na Letné ( druhé utkání tamtéž v neděli v 10 hodin , hraje se na tři vítězné zápasy ) .
Oba týmy prohrály v základní části ligy jen dvakrát , Kopřivnice vydržela neporažena vlastně až do posledního kola ( opět jí udělala čáru přes rozpočet Karviná ) .
Druhá prohra přišla až dodatečně na zásah výkonného výboru ČSH , který pro závažnou chybu rozhodčího v utkání 19 . kola Dukla - Kopřivnice ( 18 : 18 ) nařídil nový zápas , který Moravané prohráli 18 : 25 .
Po tomto rozhodnutí jako by kopřivnické Tatře na čas došel benzín , o to nažhavenější bude na Pražany ve finále .
Strach nemusí mít z nejlepšího střelce Dukly i ligy Filipa , který po operaci kolena ( dozvuk semifinále s Plzní ) může spoluhráčům pouze držet palce .
Latinská Amerika nabízí perspektivu
Konec podtitulku
Země Latinské Ameriky jsou velmi perspektivním odbytištěm pro české výrobky .
Je však třeba navazovat přímé kontakty a " pěstovat " si dlouhodobé partnery .
Takový je závěr obchodní mise zástupců téměř čtyř desítek českých podniků a bank , která se vrátila z Argentiny , Chile a Brazílie .
Ivana Krčálová
Úspěchy slavily zejména naše strojírenské podniky .
Přerovské strojírny , tradiční dodavatel zařízení pro latinskoamerické cementárny , dokončují jednání s cementářskou skupinou Santos o vybavení dvou cementáren v Brazílii .
Ze všech třech zemí si mimoto odvezly i konkrétní poptávku na stroje a zařízení pro drcení a mletí kamene a na tepelné agregáty pro důlní průmysl .
Generální ředitel Zdeněk Mužík dále počítá se zvýšeným zájmem Latinské Ameriky o zařízení pro spalování komunálního odpadu , vysoce škodlivých odpadů , čističky vod a kouřových exhalací .
Důkazem toho jsou předběžné objednávky z Argentiny a z Chile .
PS se také zúčastní tendru na spalovnu městského odpadu v brazilské metropoli Buenos Aires v hodnotě kolem 100 mil . dolarů .
Loni dodaly PS do LA stroje a zařízení v celkové hodnotě 12 mil . USD , pro letošek počítají se stejným objemem .
Přerovský podnik uvažuje o vybudování vlastní továrny v LA .
A . s . ČKD úspěšně zahájila jednání o trolejbusech pro argentinské město Mendosa a získala i předběžnou objednávku na výrobu podvozků pro lokomotivy a železniční vagóny v Argentině .
Byla obnovena také jednání o dodávkách 60 tramvají pro argentinské město Belo Horizonte .
Realizaci smlouvy , podepsané již v roce 1988 , zatím brání nedořešené finanční otázky .
Generální ředitel Liazu podepsal v Argentině smlouvu o výhradním obchodním zastoupení .
Dodávky do této země však komplikují dosti přísná ochranářská opatření .
Z celkové dovozní kvóty 1200 automobilů , o kterou se ucházelo 26 výrobců , získal Liaz objednávku na 40 kusů .
V Chile má Liaz stálého zástupce již od loňska , Auto Maister de Santiago letos odebere celkem 120 vozů , tedy o 80
Pokračování v pondělí
Pro transformaci školství udělám , co bude v mých silách , ale i já jsem pouze jeho produktem . . .
Ministr financí Ivan Kočárník nebyl včera příliš sdílný - na jednání ekonomických ministrů přišel , kvůli zubařskému zákroku , později
Foto Robert Zlatohlávek - LN
Praha -
Tvorbu italského režiséra Federika Felliniho , držitele pěti Oscarů , představí přehlídka jeho filmů , která se od 9 . do 18 . května uskuteční v pražském kině Lucerna .
Organizátoři z Italského institutu , Nadace pro podporu českého filmu a kinematografie , Národního filmového archivu a soukromé distribuční společnosti Multikino ' 93 o tom informovali včera .
Tři z promítaných titulů nebyly v širší filmové distribuci ČR nikdy uvedeny .
Jde o filmy Satyricon , Darmošlapové a Casanova .
Promítat se bude denně vždy od 20 : 00 a vstupné je dobrovolné .
Jednotky bývalé severojemenské armády rozmístěné na jihu Jemenu včera sestřelily vojenské letadlo někdejších jihojemenských vzdušných sil .
Oznámily to vojenské zdroje v hlavním městě Saná .
Tři skinheadi přepadli mladou Švédku a vyryli jí žiletkou do tváře hákový kříž , když jí předtím nadávali do " socialistických sviní " .
Oznámila to včera švédská policie .
Svazijským velvyslancům , kteří budou vysíláni na zastupitelské úřady do zahraničí , bude povoleno vzít s sebou pouze jednu manželku .
Oznámil to dnes ve svazijském parlamentu ministr zahraničí Dlamini s tím , že vláda již příslušnou změnu schválila .
O nejvyšším státním zástupci jasno
Praha -
Funkci nejvyššího státního zástupce by měla zastávat Bohumíra Kopečná , která je dosud pověřena řízením Nejvyššího státního zastupitelství jako náměstkyně nejvyššího státního zástupce .
Kandidaturu Kopečné včera doporučilo vedení ODS , mají se k němu vyjádřit ještě ostatní koaliční strany .
Kopečná je podle ČTK zkušenou právničkou s praxí na prokuratuře .
Nebyla členem žádné politické strany .
Na prokuratuře , která se letos přeměnila na státní zastupitelství , pracovala od roku 1971 .
Funkce šéfa Nejvyššího státního zastupitelství , které sídlí v Brně , je od 1 . ledna neobsazena .
Táborům v Tanzanii hrozí nemoci
Nairobi / Ženeva -
Povstalci z Rwandské vlastenecké fronty včera opět bombardovali hlavní město Kigali .
Podle informací zuří ve městě požáry .
Zbytky obyvatel prchají k hranicím se Zairem , Tanzanií a Ugandou .
Povstalci se chystají k hlavnímu útoku na metropoli .
Úřad vysoké komisařky OSN varoval , že táboru v tanzanské Ngaře , v němž se tísní na 250000 uprchlíků , hrozí infekční nemoci jako cholera , úplavice nebo spalničky .
Skandál půlstoletí v Německu
Podvodný makléř a stavitel připravil banky o devět miliard marek
Konec podtitulku
Stálý dopisovatel LN v Německu Bedřich Utitz
Stěžuje - li si někdo na škodolibost , často tím vyvolá ještě její stupňování .
To je i případ skandálu s velkomakléřem Jürgenem Schneiderem , který německé banky připravil o úctyhodnou částku devět miliard marek .
Celou třetinu této sumy ztratila Deutsche Bank , největší a nejprominentnější německý peněžní ústav .
A právě tato banka si stěžuje na škodolibost .
Není třeba ekonomického nebo odborně finančního vzdělání , aby člověk užasl nad nedbalostí a nezodpovědností německého finančního světa .
Podrobnosti , které v minulých týdnech naplnily tisk , jsou tak nehorázné , že znějí až neuvěřitelně .
Jenže - vše je pravda .
Oněch devět miliard marek získali makléř a stavitel Jürgen Schneider a jeho žena Claudia jako spolumajitelka firmy celkem od padesáti německých bank .
Deutsche Bank poskytla úvěry ve výši tří miliard .
A jelikož Deutsche Bank má prestiž , ostatní menší peněžní ústavy slepě důvěřovaly a poskytovaly prakticky neomezené úvěry .
Kdo čte přehledy ?
Již zde se ukazuje první nepochopitelný nedostatek : Spolková banka uveřejňuje pravidelně přehledy úvěrů poskytovaných jednotlivými peněžními ústavy v Německu .
Při zkoumání tohoto seznamu by alespoň jednomu z postižených ústavů muselo být nápadné , že novým úvěrem zaplatil část splatného dluhu , čímž vznikala řetězová reakce .
Z toho , že nikdo nevyhlásil poplach , lze vyvozovat , že ani jeden ústav seznamu Spolkové banky nevěnoval pozornost .
Banky , a na prvním místě Deutsche Bank , nevěnovaly patřičnou pozornost ani výkazům pana Schneidera .
Ten uváděl několikanásobné hodnoty nemovitostí , které sloužily jako záruky pro poskytované úvěry - a banka údaje nepřezkoumala .
U vlastní vily uváděl 47.5 milionů marek , zatímco oficiální odhady se pohybovaly okolo pěti milionů a hypotéky obnášely 9.5 milionů .
Plochu pozemku , vzdáleného několik minut chůze od ústředí Deutsche Bank ve Frankfurtu , vykazoval Schneider jako 20000 čtverečních metrů ( ve skutečnosti sotva 8000 ) .
Na vybudování nákupního střediska na tomto pozemku , které ho stálo 200 milionů marek , dostal úvěr 450 milionů .
Od souseda - Deutsche Bank .
Po dostavbě se do majetkového přiznání zapsala hodnota 980 milionů !
V jiném případě uváděl Schneider 57 milionů jako příjem z nájmu jistého objektu ;
ve skutečnosti to bylo pouze osm milionů .
To vše se událo před očima dozorčích orgánů bank , které dotyčné údaje měly kontrolovat .
Falšované dokumenty a neprověřené údaje
Jürgenu Schneiderovi nyní banky dokazují , že úvěru dosáhl i předložením falšovaných dokumentů a ohlášením nesprávných údajů .
To samozřejmě souhlasí .
Banky však zamlčují , nakolik dokumenty a údaje prověřovaly - lépe řečeno , neprověřovaly .
Finanční skandály mívají většinou tak neprůhledné pozadí , že průměrný občan jim zpravidla nerozumí .
Skandál Schneider - Deutsche Bank je však tak průhledný , že i čtenář detektivek musí zápletku hodnotit jako příliš primitivní .
Proto také ona škodolibost : neomylný obr , sloup německého peněžnictví , naletěl , a tak naivně !
K tomu je ovšem nutno dodat , že ony miliardy tak velkým ústavem jako Deutsche Bank neotřesou , a že vklady řadových občanů nejsou ohroženy .
Ukazuje se , že Německo je tak bohatý stát , že devítimiliardová ztráta poškozuje více morálně než finančně .
Přechodně poklesne hodnota akcií Deutsche Bank ( na čemž mnozí spekulanti vydělají ) ;
poškozena je spíše mezinárodní prestiž tohoto ústavu a německého bankovnictví vůbec .
To také manažery nejvíce mrzí .
Přímo směšně vyznívá argument , že příslušný člen vedení Deutsche Bank ještě začátkem tohoto roku zkoumal bilanci Schneiderovy firmy a neměl důvod k podezření .
Jürgen Schneider ovšem nebyl pouze podvodník .
Byl stavitelem , který postavil celou řadu pozoruhodných objektů : hotely s luxusním vybavením , velkorysé moderní nákupní středisko , luxusní byty , ale i bloky bytů pro sociálně potřebné .
Podporoval různá sociální zařízení , zřídil nadaci , vzbuzoval dojem vysoce důvěryhodné osobnosti . . .
Nezvěstné jsou peníze i podvodník
Jak Schneider pečoval o rozvoj vlastní osobnosti , dokazuje skutečnost , že nájmy z velikých objektů po léta převáděl na soukromá konta ve Švýcarsku .
Stejně tak částky z některých úvěrů .
Takže , když se začátkem dubna rozloučil , aby jel " na dovolenou " , měl zajištěno kapesné ve výši 300 až 400 milionů marek .
Ty " ulil " ze svých švýcarských kont ještě předtím , než na ně Deutsche Bank stačila vznést nároky .
Jsou teď stejně nezvěstné jako Jürgen a Claudia Schneiderovi .
Mezi dluhy Schneiderova koncernu patří také nezaplacené účty řemeslníkům na dosud nedokončených stavbách .
Jde o dluh " zanedbatelných " několika desítek milionů marek , které Deutsche Bank mávnutím ruky převzala s tím , že započaté stavby , které úvěrovala , také dokončí .
K obdobnému postupu vyzvala i ostatní peněžní ústavy .
Jeden německý ilustrovaný časopis citoval minulý týden výroky dvou známých osobností , německého herce Maxmiliana Schella a irského literáta George Bernarda Shawa :
" Zkušenosti jsou tu proto , aby se člověk z nich poučil . " ( Schell ) ;
" Jediné , co se člověk ze zkušenosti učí , je , že se ze zkušenosti nepoučí . " ( Shaw )
Bude nyní na německém bankovnictví , aby prokázalo , kdo z těch dvou má pravdu .
Volební plakáty hlavních politických stran Jižní Afriky na mostě v Durbanu
Foto AP
Pomozte čápům
Snad jen málokterý pták si získal takovou přízeň člověka , jako čáp bílý .
Svá hnízda si staví zpravidla na komínech v těsné blízkosti lidských obydlí a může tak z výšky sledovat veškeré naše konání .
Pro mnohé z nás se tento ušlechtilý a důstojný pták stal symbolem domova a rodinné pohody a lidé se mu snažili proto od nepaměti pomáhat a chránit jej .
Přes to všechno však i on patří mezi druhy zapsané v Červené knize a jeho počty neustále klesají - jednou z hlavních příčin je především ztráta vhodných hnízdních příležitostí .
Každoročně proto probíhá na našem území sčítání čápa bílého a jednou za deset let velká sčítací akce mezinárodní , na které se podílejí ornitologové a milovníci ptactva z celé Evropy .
Výsledky těchto sčítacích akcí přispívají k hlubšímu poznání tohoto druhu a jsou pak využívány pro jeho další ochranu .
Následující , v pořadí již páté mezinárodní sčítání připadá právě na rok 1994 .
Prosíme proto všechny , jimž není lhostejný osud tohoto krásného ptáka a chtěli by pomoci při jeho záchraně , aby si již teď napsali o bližší informace k této naprosto nenáročné akci .
I těm , kteří se sčítání zúčastnit nemohou , ale přesto by chtěli některým našim opeřeným přátelům pomoci , rádi členové spolku zdarma zašlou materiály věnované ochraně ptactva .
Moravský ornitologický spolek , P . O . Box 65 , Přerov
Londýnský kompakt Shalomu
Texty psala angličtinářka z Krumlova
Konec podtitulku
( Skupina Shalom ( Petr Muk , Petr Kučera , Petr Hons ) natočila své nové CD v londýnských Maison rouge studios .
Vyjde v dohledné době a jsou na něm v anglických verzích zaznamenány písně Až jednou ( Some Day ) a Chodíme kolem sebe ( Passing By ) .
Pro tento speciální případ nahradily stávající vokalistky Shalomu dvě černé zpěvačky .
Nahrávku produkoval Bruce Forest , který doposud spolupracoval například s Boy Georgem , Alphaville , Eltonem Johnem , Madonnou , Erasure .
( V Londýně vzniklo celkem osm remixů skladeb Shalomu .
Zmiňované dvě písně otextovala Mukova a Kučerova učitelka angličtiny z Českého Krumlova .
Pod vlivem nové zkušenosti v londýnském studiu ( v němž je podle šéfa firmy Monitor Vladimíra Kočandrleho nahrávání pětkrát až osmkrát dražší než ve studiu českém ) začal prý Petr Muk zpívat jinak a " vzrostlo mu sebevědomí " .
Přestože Muk si byl vědom svých chyb při zpěvu , producent Forest nezastavoval natáčení jeho partů a nenutil ho k opravám .
Dokonce mu řekl , že zastavuje jen špatné zpěváky .
Muk si uvědomil , že důležitější než hlasová čistota je feeling , na který teď víc začal sázet .
V těchto měsících probíhá velké turné skupiny Shalom po českých a slovenských městech , které začalo už 10 . dubna v Kopřivnici a mělo by vrcholit 30 . června v Přerově .
Pražský koncert chystaný na 18 . května do klubu Belmondo bude zároveň natáčen k případnému podzimnímu vydání na CD a bude zde pořízen také televizní záznam i záběry do nového klipu .
Koncert Shalomu trvá dvě a čtvrt hodiny a v sestavě skupiny vystupuje teď nově i bubeník Pavel Plánka ( v nedávné době účinkoval například se skupinou Nerez ) a na baskytaru Petr Hons , doposud jen textař Shalomu a Oceánu .
Ke společnému hraní s Mukem a Kučerou se vrátil po dvanácti letech .
Tehdy vystupovala tato trojice se skupinou Dural .
" Žil jsem v ústraní a ten mikrosvět mi vyhovoval , " řekl Hons .
" Vstoupil jsem do Shalomu , protože jsem chtěl být s lidmi , kteří v něm hrají . "
( iha )
Trachta do Plzně
Praha ( bra ) -
Novým trenérem hokejistů Škody Plzeň se včera stal Karel Trachta , jeho asistentem je Jindřich Setikovský .
Trachta odešel z Plzně po sezoně 1990 / 91 , v jejímž průběhu spolu s Markem Sýkorou a Jaroslavem Pitnerem vystřídali ve funkci Karla Pražáka a tým skončil na 5 . místě .
Pak působil tři roky v Itálii .
Smlouvu s Plzní podepsal na dva roky .
Fotbal
Ostroj Opava -
Štyrský Hradec -
Bude vát jihovýchodní vítr 4 až 8 m / s .
Děti v Bosně potřebují vitamíny "
Za dva roky ostřelování Sarajeva bylo zraněno 14700 dětí , z nichž , bohužel , na 1500 zemřelo .
Od počátku války jsme s 37 zaměstnanci , z čehož jsou pouze čtyři lékaři specialisté , odoperovali 700 dětí , " říká primář dětské chirurgie v sarajevské nemocnici Koševo .
" V poslední době sledujeme zvýšený počet vrozených malformací , které jsou zapříčiněny stresujícími podmínkami , za nichž se děti rodí .
Chybí nám elektrický dermatom , mikroinstrumenty pro novorozeneckou chirurgii , antibiotika .
Děti v Bosně potřebují kvalitní potraviny , vitamíny , sušené mléko , " dodává doktor Dizdarevič .
Finanční pomoc pro děti v Bosně lze zaslat poštovní poukázkou .
Číslo konta sbírky SOS Dítě v nouzi , kterou organizuje nadace při ČT Člověk v tísni , je u Poštovní banky 1888881 / 1400 .
Evropský parlament ratifikoval rozšíření EU
Jana Blažková , Brusel
Po bouřlivé debatě schválili včera večer ve Štrasburku poslanci Evropského parlamentu absolutní většinou hlasů smlouvy o rozšíření Evropské unie o další čtyři státy .
S ratifikací dohod muselo souhlasit nejméně 261 reprezentantů parlamentu z celkového počtu 518 .
Téměř jednomyslně ji podporovali socialisté , kteří stojí v čele parlamentu .
Ze strany evropské " dvanáctky " je tedy v této chvíli vše připraveno k tomu , aby se v lednu příštího roku stalo Rakousko , Finsko , Švédsko a Norsko jejími novými členy .
Nyní již zbývá jen to , aby vstup do Unie schválili rovněž občané kandidátských zemí v národních referendech .
Rakušané k tomu budou mít příležitost jako první - již za měsíc .
Včerejší rozhodnutí bylo posledním , které učinili současní evropští poslanci .
Ke své další schůzce se totiž parlament sejde až po červnových volbách .
Již dnes je téměř jisté , že většina ze současných poslanců se do jeho křesel nevrátí .
Právě proto se včera část poslanců snažila prosadit návrh , aby poměrně nepopulární rozhodnutí o vstupu nových zemí do Unie bylo odloženo až na první zasedání parlamentu po volbách .
Odpovědnost za rozšíření Unie by tak připadla nově zvoleným poslancům .
Pokračování na poslední straně
" Pokud schválíme vstup nových zemí do Unie dnes , bude to pro parlament sebevražda , " řekl včera dokonce zástupce Křesťansko - demokratické strany Jean - Louis Bourlanges .
Situaci nakonec zachránili socialisté , když upozornili na skutečnost , že pokud by dokumenty nebyly ke 4 . květnu schváleny , nebylo by z časových důvodů možné , aby se Rakousko , Švédsko , Norsko a Finsko připojily k Unii v určeném termínu .
Nový parlament by se totiž k projednání této otázky nedostal dříve než v říjnu .
Zdravá výživa může pomoci v boji se smrtícím kvartetem
Praha ( ika )
Kolem 78 procent naší populace umírá na srdečně - cévní nebo nádorová onemocnění .
Ve skupině sledovaných mužů ve věku od 45 do 59 roků v období let 1968 až 1988 jich zemřelo v důsledku infarktu myokardu o 23 procent více než v předcházejícím srovnatelném období .
V Austrálii se za stejnou dobu počet těchto případů o 57 procent snížil .
Dva z deseti miliónů našich občanů jsou postiženi tzv . smrtícím kvartetem : jsou obézní , trpí vysokým krevním tlakem , je u nich registrována cukrovka a zvýšená hladina tuků .
Uvedl to včera odborník na zdravou výživu Josef Šobra z 1 . lékařské fakulty UK v souvislosti s výstavou Ecolife , která bude od 11 . do 14 . května v paláci U Hybernů v Praze .
Podle odborníků je přitom z 50 procent možné ovlivnit životním stylem zdravotní stav .
Na výstavě Ecolife budou představeny výrobky zdravé výživy , přírodní kosmetika , homeopatické látky , ekologicky nezávadné obaly a podobné produkty , které mohou ke zdravému způsobu života významně přispět .
Výstavy , která bude spojena i s ochutnávkami , se zúčastní více než 60 firem a organizací především z ČR .
Bude zde i poradenská služba , kterou zajistí odborníci například z nadace Stop rakovině a nadace Zdravé srdce .
První žena ve významné funkci ve státní správě
Praha ( mrk ) -
Na návrh ministra spravedlnosti schválila včera vláda do funkce nejvyššího státního zástupce JUDr . Bohumíru Kopečnou .
Premiér Václav Klaus vyjádřil uspokojení , že tato funkce byla po čtyřměsíčním hledání obsazena a že se navíc na výraznějším místě našeho veřejného života objeví první žena .
Jednoznačně včera ministři zamítli návrh zásad zákona o ochraně dětí a mládeže a o jejich podpoře , který předložili poslanci Levého bloku .
Důvodem podle premiéra bylo , že je složen z čistě proklamativních vyjádření a že řadu věcí v něm obsažených řeší už jiné právní normy .
Vláda včera hodnotila i zprávu Fondu dětí a mládeže za rok 1993 .
K " nešťastné zprávě nešťastné organizace " zaujala podle Klause " nelibé stanovisko " zvláště pro její naprostou nekvalifikovanost .
Zároveň kabinet pověřil ministra Němce vypracováním návrhu novely zákona , na jehož základě byl fond zřízen .
Vláda dále diskutovala o postupném sbližování právních předpisů ČR s právem Evropské unie .
Ministři mají do 15 . listopadu předložit materiál , v němž zmapují největší problémy v jednotlivých resortech .
Václav Klaus rovněž pověřil ministra vnitra zjištěním přesného smyslu a formy úterního rozhodnutí slovenské vlády , týkajícího se změn průběhu společné hranice .
" Byli bychom rádi , kdyby se tím podařilo rozmotat klubíčko nedořešených příhraničních problémů , " uvedl premiér .
Vedoucí představitelé stran italské pravicové koalice ukončili v noci na včerejšek několikahodinové jednání o obsazení míst v příští vládě bez známek roztržky , která hrozila v důsledku naléhání Ligy severu na obsazení křesla ministra vnitra .
Vůdce Ligy Umberto Bossi prohlásil , že o tomto ministerstvu se nejednalo .
Ázerbájdžánský prezident Gejdar Alijev včera v bruselském sídle NATO podepsal rámcový politický dokument , jímž se někdejší sovětská republika jako patnáctá země připojila k projektu Partnerství pro mír .
Ukrajina již dezaktivovala téměř všechny strategické rakety SS - 24 , které v počtu 46 kusů zdědila z výzbroje bývalé sovětské armády .
Uvedl to v Kyjevě mluvčí ukrajinského ministerstva obrany major Anatoly Murachovsky .
Sociální demokraté budou vládnout Německu lépe a efektivněji než nynější křesťanskodemokratický kancléř Helmut Kohl .
Tvrdí to ve své nejnovější knize " Rok rozhodnutí " někdejší sociálnědemokratický šéf bonnského kabinetu Helmut Schmidt , kterého právě Kohl v roce 1982 sesadil z kancléřské funkce .
Téměř půl milionu bulharských pracujících se včera zúčastnilo jednohodinové stávky na protest proti pokračujícímu pádu kupní síly místní měny .
Oznámila to Konfederace nezávislých odborových svazů Bulharska .
Konvenci o jaderné bezpečnosti , kterou od roku 1991 vypracovávali odborníci Mezinárodní agentury pro atomovou energii ( MAAE ) , podepíší členské státy MAAE v rámci diplomatické konference ve Vídni od 14 . do 17 . června .
Podle prohlášení MAAE , které bylo zveřejněno ve Vídni , stanoví konvence mezinárodní měřítka bezpečnosti jaderných elektráren .
Italský podnikatel Eugenio Buontempo , který byl v únoru zatčen v Praze a poté vydán Itálii , je " oficiálně " stále v domácím vězení a čeká na soudní proces , který se však patrně bude konat až za několik měsíců .
ČTK to sdělil zdroj z neapolské prokuratury , která se případem zabývá .
Nepálské království bylo včera ochromeno generální stávkou vyhlášenou levicovou opoziční Jednotnou lidovou frontou ( UPF ) na protest proti neoprávněným útokům indické policie na domy v Káthmándú , v nichž se skrývali indičtí zločinci , a na protest proti politice ekonomické liberalizace , kterou provádí současná vláda premiéra Giridži Prasáda Koirály .
Na židovském hřbitově v rýnsko - falckém Kirnu bylo zhanobeno několik hrobů .
Jak včera oznámila policie , byly dva náhrobky v noci na úterý pomalovány hákovými kříži a řada dalších rozbita .
Jeden téměř dva metry vysoký náhrobní kámen pachatelé zcela zničili .
Osmnáctiletému Američanovi Michaelu Fayovi , který byl v březnu za vandalismus odsouzen singapurskými úřady k šesti ranám rákoskou , byl zmírněn trest : na základě rozhodnutí singapurského prezidenta Onga Tenga Cheonga by měl nyní dostat jen čtyři rány .
Potom adept skladby , dirigování , operní režie , teorie , hudební pedagogiky a nadějný sólista odejde na AMU , ostatní dokončí 5 . a 6 . ročník .
Skladba i dirigování se dnes studuje 5 - 6 let na konzervatoři v Praze a dalších pět let na AMU .
Kytarista , trombonista či kontrabasista může strávit 10 let na studiích .
Pak se ovšem absolventi AMU i konzervatoře setkají u jednoho pultu v orchestru .
Jsou možná dvě řešení : vrátit se ke zvláštnímu statutu pražské ( brněnské ) konzervatoře z doby předválečné i s mistrovskou školou , nebo z Hudební fakulty AMU učinit elitní školu s mistrovskými třídami pro vybrané obory , s nástavbovým studiem a instituty pro teorii a pedagogiku .
Budiž řečeno , že na pražské konzervatoři je neuspokojivý stav ve všeobecném vzdělání , byť časové rezervy tu jsou .
Lepší to není ani v teoretických předmětech .
Všeobecná intelektuální lenost je typická i na Hudební fakultě AMU , navíc zaměstnanost studentů přesahuje únosnou míru na úkor studia a zpochybňuje celkovou funkci školy .
I v poslání základních uměleckých škol je třeba mít jasno .
Nejsou jen přípravkou pro budoucí profesionály , měly by být místem k obecnému kultivování člověka .
Proto je třeba rozšířit pedagogické vzdělání pro výuku hry na nástroj i o širší rozhled učitele v požadovaném směru .
Budoucí pedagog by měl po maturitě na konzervatoři odejít na AMU a tam absolvovat potřebné studium .
Takzvané umělecké obory na katedrách hudební výchovy na pedagogických fakultách nezaručují vždy dostatečnou úroveň přípravy .
V sázce je osud mnoha budoucích hudebníků i úroveň hudební kultury v České republice .
Praporek
V ČR jsou dvě vysoké hudební školy a osmnáct konzervatoří .
Jen na Hudební fakultě AMU studuje víc než 300 studentů , na pražské konzervatoři kolem 600 ročně .
Je otázka , zda najdou uplatnění .
Navrátilová navrhuje změny
Řím -
Během Mezinárodního mistrovství Itálie v Římě navrhla Martina Navrátilová pár změn v ženském tenisu .
Podle ní by měl být zorganizován okruh pro několik předních světových hráček , který by se skládal maximálně z 12 - 15 turnajů v roce .
Termín Australian Open by měl být posunut na pozdější dobu a stejně tak začátek Wimbledonu .
" Po odpočinku z přelomu roku necestuje do Austrálie většina hráčů v optimální formě .
Zahájení Wimbledonu až v červenci by umožnilo uspořádat sérii přípravných turnajů na travnatých dvorcích . "
K rozhodnutí pořadatelů Australian Open hrát finále žen na tři vítězné sety uvedla : " Již dnes jsou zápasy pro diváky velmi zdlouhavé " .
Navrátilová dále varovala před čtrnáctiletými profesionály : " Je pravděpodobné , že mladé hráčky budou muset z fyzických či psychických důvodů s tenisem předčasně skončit .
Příkladem jsou Tracy Austinová , Andrea Jaegerová nebo Jennifer Capriatiová . "
Bukač zatím zůstává
Bolzano -
I přes neúspěch německých hokejistů na MS zůstane na trenérské lavičce Německa i v příštím roce Luděk Bukač .
Vedení Německého hokejového svazu s ním prodloužilo smlouvu do konce sezony 1995 .
V zákulisí se však začíná proslýchat , že by Bukač mohl být tajně vyplacen z kontraktu a že na jeho místo nastoupí Hans Zach z Düsseldorfu .
Rozptylové podmínky pro znečišťující látky v ovzduší budou dobré .
Ne Lotyšsko , ale Litva
Praha ( ber ) -
Nejbližším soupeřem našich fotbalových reprezentantů v přípravě na kvalifikaci ME nebude Lotyšsko , jak jsme už několikrát uvedli , ale Litva .
K záměně došlo špatným překladem v angličtině si podobných jmen na ČMFS .
" Omlouvám se , asi jsem v roce 1937 , kdy byly ještě obě země samostatné , zrovna chyběl ve škole , " přiznává svou chybu manažer reprezentace Rudolf Baťa .
Proti Litvě budou svěřenci trenéra Uhrina hrát ve středu 25 . května v Ostravě .
Slovenská ústava : pro i proti
POSLANCI SNR BUDOU O NÁVRHU HLASOVAT JMENOVITĚ A VEŘEJNĚ
Při přijímání ústavy SR bude uplatněn stejný mechanismus jako při přijímání deklarace o svrchovanosti Slovenska .
Znamená to , že poslanci budou o ústavě hlasovat jmenovitě a veřejně .
Rozhodlo o tom 82 ze 141 přítomných poslanců SNR na páté schůzi , zahájené včera .
Jejím jediným bodem programu je přijetí či nepřijetí ústavy SR .
Vládní návrh uvedl premiér Vladimír Mečiar : " Pokud hodnotíme tuto ústavu , musíme říci , že je to první demokratická ústava , která je projednávána v SNR bez vnějších vlivů a která vyplývá z názorů a idejí uvnitř naší společnosti .
Odmítá fašismus , antisemitismus , nacionalismus , je zárukou demokracie , svobody a úcty k právu .
" Současné přijímání ústavy je podle jeho slov opožděné , neboť předchozí vláda prý místo služby věci národní a společenské preferovala egoismus a touhu po moci .
Obsáhlá část premiérova vystoupení byla věnována rovněž otázce národnostních menšin .
Jak řekl , Slovensko garantuje lidská a občanská práva i pro menšiny .
" Pokud se některým poslancům , kteří se vydávají za jediné zástupce menšin , tento termín nezdá , je třeba porovnat obsah závazků mezinárodních s obsahem závazků uznaných a zjistí se , že kde to bylo možné , šlo se nad garantovaný standard .
" V . Mečiar rovněž popřel úvahy o tom , že Slovensko by se mohlo ubírat nedemokratickou cestou .
Nicméně odmítl návrhy maďarských stran s tím , že nesměřují k naplnění soužití Slováků a Maďarů , nýbrž k prohloubení izolace , dělení státní správy na národnostním principu a dělení i zpochybnění integrity území Slovenska .
V souvislosti se svrchovaností Vladimír Mečiar vyslovil myšlenku , podle níž je " stát silnější a podléhají mu všichni občané a politické strany i všechny subjekty nacházející se na jeho území " .
K diskusi o vztahu zákonodárné a výkonné moci poznamenal , že vláda není Kanceláří SNR .
Premiér rovněž věnoval pozornost nezávislému soudnictví :
" Je to nezávislost a samostatnost soudců v rozhodovacím procesu , ale to neznamená , že stát nebude zasahovat do organizace činnosti , do řízení a výkonu soudních činností . "
Pokračování na str . 2
Injekce do japonské ekonomiky
Minulý týden japonská vláda schválila rekordní injekci do ekonomiky na podporu ekonomického růstu a finančního systému ve výši 10700 miliard jenů ( 43 miliard liber ) .
Jde o 2.3 procenta hrubého národního produktu Japonska a očekává se , že v období 12 měsíců od října se díky této výpomoci zvýší tempo růstu o 2.4 procenta .
V zájmu stimulování poptávky se o 8600 miliard jenů zvýší veřejné výdaje , včetně výstavby silnic a letišť .
Z této částky bude 1550 miliard určeno na pořízení pozemků pro budoucí veřejnou výstavbu .
Vláda se takto snaží rozhýbat stagnující trh s pozemky .
Dalších 800 miliard jenů bude určeno na půjčky na bytovou výstavbu .
Dva tisíce sto miliard jenů je vyhrazeno na podporu investic soukromého sektoru .
Vláda dále hodlá podpořit kapitálové výdaje tím , že kvóta na půjčky na investice směřující k úspoře pracovních sil se zvýší o 900 miliard jenů .
O 1200 miliard se zvýší úvěry pro malé a střední podniky .
Stagnující poptávku má podpořit zlepšení podmínek pro úvěr spotřebitelům .
Ve vládním plánu mají významné místo podpora dovozu a stabilizace finančního systému .
Finanční instituce , které sníží aktiva , budou daňově zvýhodněny .
Stimulaci burzy má podpořit zvýšení veřejných prostředků , které bude možné investovat .
Po dobu dvou fiskálních let bude pozastaven prodej akcií bývalé státní telekomunikační společnosti Nippon Telegraph and Telephone .
Jeden rok se nebudou prodávat akcie státních podniků Japan Tobacco a železnice JR East .
zeptali jsme se MIROSLAVA MACKA , místopředsedy Občanské demokratické strany :
Předseda HZDS Vladimír Mečiar v pátek ve Slovenském rozhlase mimo jiné řekl , že skupina politiků , kteří se shromažďují kolem Jana Rumla , a její působení , zejména ve Federálním shromáždění a na ministerstvu vnitra ČR , je znepokojující .
" Kdyby tato skupina získala dominantní postavení v ODS , znamenalo by to samovolný , rychlý a živelný rozpad ČSFR se všemi nepříznivými důsledky , " pravil doslova .
Mohl byste tento názor pana Mečiara komentovat ?
" Netuším , kde pan předseda Mečiar sebral informace o nějaké skupině politiků ODS , kteří se shromažďují kolem Jana Rumla , a co vlastně svým výrokem ve Slovenském rozhlase přesně sleduje .
Nechci o tom spekulovat , ale každopádně vás mohu ujistit , že já sám jako místopředseda Občanské demokratické strany o žádné ' Rumlově skupině ' či něčem podobném nevím . "
" Rudí ďáblové " jsou tady
ZATÍMCO TRENÉR MÁČALA DĚLÁ TAJNOSTI , VAN HIMST UŽ OHLÁSIL SESTAVU
Přibližně čtvrthodinku před polednem vyklopil včera na pražském letišti v Ruzyni stříbrný speciál výpravu " rudých ďáblů " , jak se přezdívá belgické fotbalové reprezentaci .
Jedenadvacítka ihned zamířila autokarem do Jablonce , zatímco svěřence van Himsta čekala jen pětikilometrová pouť do dejvického hotelu Praha .
Krátce po čtvrté se belgické áčko vydalo na Strahov k tréninku na Stadiónu přátelství , někdejším Tankistovi .
Při kouzlech s míčem jsme mohli vidět všechny ohlášené hvězdy včetně brankáře Preud'homma , libera Emmerse , středopolaře Scifa , kanonýra De Grijse i útočníka Czerniatynského , který se vrátil do reprezentace po šesti letech .
Před koncem těchto hodinových hrátek utvořili na tribunce belgičtí novináři hlouček kolem našeho přihlížejícího trenéra Máčaly , aby ho vyzpovídali při improvizované tiskovce .
Nedozvěděli se nic konkrétního , snad jen to , že naslouchající ujistil , že i po případném lednovém rozdělení republiky dohrajeme kvalifikaci se stejným týmem , s nímž ji zítra začínáme .
Aby tedy nespoléhali na to , že bychom v příštím roce odstoupili .
Po tréninku si na domácí žurnalisty udělal čas belgický trenér van Himst ( tentokrát už v tiskovém středisku ) a na úvod od mikrofonu " vypálil " do sálu středeční sestavu : " Preud'homme - Emmers - Medved , Grun , Albert , Smidts - Scifo , Van der Elst , Staelens - Czerniatynski , De Grijse . "
Poněkud šokovanému publiku podal vysvětlení : " Ne , nebojte se , neblufuji .
Před středečními zápasy jsem zvyklý oznámit sestavu po pondělním tréninku .
A vaši že se možná dozvím až hodinu před zápasem ?
Nevidím v tom rozdíl , vaše hráče znám , vím , kdo co hraje .
Ta hodina na taktické pokyny bohatě stačí . "
Následovalo několik komplimentů na naši adresu , jako například , že na MS do USA bychom se probojovat měli .
S bodem ze středy by byl velice spokojen , každý zisk na hřišti soupeře bude hrát ve skupině významnou roli .
Sestava napovídá hodně o defenzívní taktice , ale . . .
" Nejsme zvyklí hrát jen před jednou brankou , budeme se snažit ukázat se před oběma . "
Čs . reprezentanti si včera trénovali dvakrát , dopoledne a večer po Belgičanech , mezi oběma fázemi využili moderního strahovského rehabilitačního zařízení .
Na rozdíl od van Himsta trenér Máčala sestavu úzkostlivě tají .
Proslýchá se , že v brance bude Mikloško , v útoku by měl vedle Skuhravého dostat přednost na levé straně Moravčík s tím , že místo uvolněné v pětičlenné záloze by měl zaujmout nováček v reprezentaci Mistr .
Domácí jedenáctka by pak vyběhla ve složení : Mikloško - Chovanec - Kadlec , Glonek - Mistr , Hapal , Kubík , Němeček , Kula - Skuhravý , Moravčík .
Máčala tyto dohady nepotvrzuje , ani nevyvrací , zato včera v poledne zpravodaji ČTK řekl : " O sestavě již mám jasno , ale oznámím ji až ve středu .
Nedělám žádný rozdíl mezi hráči z ligy a ze zahraničí , každopádně ať nastoupí kdokoliv , bude to ta pravá jedenáctka . "
Na otázku MF DNES , proč ustupuje od obvyklé praxe , podle níž se sestavy oznamují v předvečer zápasů , trenér Máčala odpověděl : " Jde o nesmírně důležitý zápas , takže je to čistě z taktických důvodů .
Stejně tak se až ve středu dozvědí sestavu naši hráči . "
Kamióny po dráze
Ústí nad Labem ( hv ) -
Neúnosnou situaci na přechodech při odbavení kamiónů vyvážejících z Československa sypké stavební hmoty mají z rozhodnutí Federálního ministerstva zahraničního obchodu od 1 . srpna řešit talóny k vývozní licenci .
Z republiky jde ročně až sedm miliónů tun stavebních hmot , do srpna až ze 70 % po silnici .
Ministerstvo vydalo talóny jen na 40 % vyváženého objemu , zbytek musí vývozci dopravovat po železnici .
Talóny je dnes vybaveno 96 % kamiónů opouštějících republiku , výraznější efekt však celníci očekávají až po vyčerpání 40 % licenční kvóty .
První ucelený vlak o 15 kamiónech vypravila dráha do Německa minulý týden .
Vedoucí přepravního a obchodního oddělení Provozního pracoviště ČSD v Ústí nad Labem předpokládá , že v září bude dráha vypravovat průměrně jeden vlak kamiónů denně .
Hlasy před hodinou H
Co říkali včera někteří fotbalisté z československého tábora před zítřejším kvalifikačním duelem MS s Belgií ?
Jozef Chovanec : " Chce to klid .
Soupeř hraje podobně jako my , to by nám mělo vyhovovat .
Belgičané jsou nepříjemní výborně zvládnutou defenzívou .
Největší nebezpečí hrozí z jejich protiútoků . "
Karel Kula : " Chtělo by to dát rychle první gól .
Belgičané by pak museli otevřít hru , což by nám nahrálo . "
Luboš Kubík : " Ptáte se , zda bych šel kopat penaltu , když jsem ji nedávno v přípravě s Rakouskem nedal ?
Teď ve francouzské lize jsem se ze značky pokutového kopu trefil hned třikrát , protože jednu ze dvou penalt nechal rozhodčí opakovat .
Ovšem v Praze bych dal raději přednost jinému střelci . "
Lubomír Moravčík : " V nové sezóně už na gól nepotřebuji pět šancí , ale třeba jen dvě .
Z Francie znám dobře Enza Scifa a podle mého názoru to byl loni jeden ze tří nejlepších fotbalistů tamní nejvyšší soutěže .
Má skvělou kličku , s míčem umí všechno , dokáže založit akci i vystřelit .
Bude hodně záležet na tom , jak se nám ho podaří uhlídat . "
Nočníky už nebudou . . .
Na fotbalové Letné se hlavně kolem áčka starala o první a poslední .
Se vším si dovedla poradit , v její agendě to vždycky všechno klapalo .
Helena Špalková byla ligovým borcům takřka druhou mámou .
Neuplynul den , aby za ní s nějakou svojí bolístkou nepřišli .
Mnohé vyslechla , dokázala poradit , sehnat , zařídit .
Od dneška ji však už ve sparťanské kanceláři nenajdete .
Nedávno jí totiž letenské trio Mach - Lacina - Nehoda oznámilo , že její místo organizační pracovnice se zčistajasna ruší .
" Jste příliš drahá pracovní síla na to , abyste hráčům sháněla hrnce a jejich dětem nočníky , " hodnotil její pětiletou práci na Letné současný sparťanský šéf , jinak podnikatel Petr Mach .
Poté bylo paní Heleně dohodnuto , že požádá o rozvázání pracovního poměru na vlastní žádost .
Inu , není nad profesionální takt . . .
KOVO varuje
Bratislava -
S požadavkem , aby slovenská vláda přijala koncepci skutečného oživení ekonomiky a také ji realizovala , chtějí vystoupit představitelé Odborového svazu KOVO středního Slovenska .
Připojují se tak ke stanovisku předsednictva slovenské rady Odborového svazu KOVO .
V jejich prohlášení se dále praví , že " pokud si chce vláda zachovat důvěru , musí urychleně dořešit politické postavení Slovenska ve prospěch jeho občanů " .
Odboráři upozorňují na současnou špatnou ekonomickou situaci rozhodujících podniků sdružených v Odborovém svazu KOVO na středním Slovensku , z nichž až 90 procent je ztrátových .
Zdůraznili , že pokud kritický stav nezačne slovenská vláda urychleně řešit , nastanou vážné ekonomické a sociální otřesy .
Most tajemství zatím nevydal
Tábor ( ria ) -
Již třetí pracovní týden zahájil starší pyrotechnik Policie ČR Správy jihočeského kraje kpt . Miroslav Plášil v útrobách táborského mostu Sokolovo .
Na místo , kde už byla potvrzena existence kovových schránek s možným obsahem destrukční nálože , se včera opět dostavili odborníci Ústředního střediska radiační defektoskopie Vysokého učení technického v Brně .
U patky tříkomorového pilíře mostu se dosud podařilo odstranit beton z okolí schránky do hloubky jednoho metru .
Včerejší měření by mělo dát odpověď , jak daleko je ještě k jejímu dnu .
Podobných schránek skrývají krajní pilíře zřejmě osm .
Je vážná obava , že most na výpadovce do Bechyně si za války pojistili náložemi Němci , neboť v Táboře měli velitelství gestapa .
CHRIS BARBER V LUCERNĚ
Britský trombonista Chris Barber zaměřující se podobně jako Acker Bilk na tradiční jazz vystoupí dnes večer od 19.30 se svým Jazz And Blues Bandem v pražské Lucerně .
Je brazilský prezident podvodník , nebo mučedník ?
DO KAPSY COLLORA SE ÚDAJNĚ PŘEMÍSTILO ŠEST A PŮL MILIÓNU DOLARŮ
Brasília ( Od naší spolupracovnice ) -
" Vím , že v parlamentu zvítězí ti , kdo si přejí mou demisi .
Ale já neustoupím , nerezignuji a budu bojovat až do konce . "
Prohlásil to v nedělním televizním vystoupení brazilský prezident Fernando Collor de Mello ( 43 ) , muž , který již několik měsíců poutá pozornost světového tisku kvůli korupčnímu skandálu , do něhož je údajně zapleten .
Zpráva vyšetřovací komise , která byla v brazilském parlamentu zveřejněna minulý týden , viní prezidenta Fernanda Collora , že využíval svého úřadu k vlastnímu obohacení , což de facto znamená obvinění z velezrady .
Hlavním důvodem těchto obvinění je spojení brazilského prezidenta s Paulem Césarem Fariasem , obchodníkem pochybné pověsti , jenž financoval prezidentovu předvolební kampaň .
Farias prý od různých podnikatelů vymámil milióny dolarů ( podle brazilského listu O Globo nejméně 93 miliónů dolarů ) za příslib vládních kontraktů , výhodných smluv anebo jen prezidentovy přízně .
Z těchto peněz část použil na krytí osobních výdajů Fernanda Collora , jeho matky , manželky a celé rodiny .
Do kapsy brazilského prezidenta se tak údajně přemístilo nejméně šest a půl miliónu dolarů .
" Všechny transakce , které jsem uzavíral s Paulem Césarem Fariasem , svým společníkem a finančníkem z doby předvolební kampaně , jsou naprosto legální a já jen lituji , že sdělovací prostředky věnují mnohem více prostoru falešným obviněním než pravdě , " říká na to prezident .
Protesty sice působí efektně , ale Brazilce by jistě mnohem více potěšilo , kdyby jim prezident vysvětlil , odkud pocházejí finanční prostředky , s jejichž pomocí udržoval vysoký životní standard pro sebe i svou rodinu .
To ale Collor zřejmě udělat nehodlá .
Collorovým prohlášením nijak nepřidává na věrohodnosti ani tvrzení , se kterým přišel brazilský tisk .
Podle jeho informací totiž prezidentova manželka , Rosane Collorová ( 28 ) , zpronevěřila více než miliardu cruzeiros ( asi 175000 dolarů ) z nejvýznamnější charitativní organizace , kterou před časem spravovala .
Parlamentní vyšetřovací komise je o Collorově vině přesvědčena - tím , že schválila svou zprávu , otevřela cestu parlamentu , který bude hlasovat o tom , zda má prezident podat demisi , nebo ne .
V prezidentovu vinu věří i obyvatelé brazilského hlavního města , kteří téměř denně pořádají demonstrace za Collorovo odstoupení .
Na co tedy sází brazilský prezident , když chce bojovat až do konce a nepodat demisi z vlastní vůle před koncem svého funkčního období ?
Je skutečně nevinný , anebo má jen hroší kůži , se kterou se snaží vymanévrovat z této - podle pozorovatelů již prohrané - politické krize ?
Zprávy zahraničních agentur se shodují v tom , že prezident horečně shání příznivce v parlamentu , aby nehlasovali za jeho sesazení , které je třeba schválit třípětinovou většinou z 503 hlasů .
Ještě minulý týden bylo pro sesazení Collora " jen " 333 poslanců , tedy o tři méně , než je k prosazení demise třeba .
V neděli by již podle průzkumu pro sesazení hlasovalo 337 poslanců .
TEROR V PERU .
Tři lidé byli zabiti a 16 dalších zraněno v noci na včerejšek při nové vlně terorismu v peruánském hlavním městě , za kterou je odpovědná maoistická organizace Světlá stezka .
Oznámila to peruánská policie .
TÁDŽICKÝ PREMIÉR ODVOLÁN .
Tádžický prezident Nabijev , čelící ozbrojenému konfliktu na jihu republiky mezi svými stoupenci a opozicí , uvolnil z funkce předsedy republikové vlády Akbara Mirzojeva na jeho žádost .
Ihned zastavte stroje , jste přepadeni !
K boku australské nákladní lodi Black Star , plující na trase ze Singapuru do novozélandského New Plymouthu , přiráží znenadání rychlý motorový člun .
Zhruba deset maskovaných mužů bleskově šplhá na palubu .
Vyzbrojeni mačetami se zmocňují celé lodě .
Po její " prohlídce " se obohacují lupem z násilím otevřeného lodního trezoru .
Tentokrát jim riskantní akce vynáší několik tisíc dolarů .
Aktivita novodobých pirátů v mořských oblastech jihovýchodní Asie za poslední tři roky nebývale vzrostla .
Ve zdejších vodách bohatých na námořní linky dochází průměrně ke třem přepadením lodí týdně .
Přesně tolik se jich stalo za celý rok 1989 .
V tom následujícím došlo již k 33 přepadením a loni si tito " loupeživí mořští vlci " mohli připsat na konto dalších 61 " navštívených lodí " .
Přitom způsob , jakým k násilným incidentům dochází , je různý .
Ještě nedávno byl oblíbený postup útočníků následující : na otevřeném moři se přiblížili k vyhlédnuté oběti na výkonném motorovém člunu vybaveném velkorážním kulometem , někdy také rychlopalným dělem .
Pod hrozbou jejich použití přinutili loď zcela zastavit , a poté se v klidu mohli věnovat rabování .
Nezřídka po nich zůstali na palubě mrtví , a pokud se mezi cestujícími vyskytly ženy , málokdy ušly pokořujícímu znásilnění .
V poslední době se zřejmě jejich taktika poněkud změnila .
Jak uvedl v rozhovoru pro agenturu Associated Press malajsijský premiér Mohamad Mahathir , piráti vnikají na palubu pod rouškou noci , posádku spoutají a loď vyloupí .
Poté co opustí palubu , nikým neřízené plavidlo pluje dlouhé hodiny sem a tam , a pokud zrovna nenarazí na mělčinu , stává se velkým nebezpečím pro ostatní lodě v okolí , do kterých může snadno narazit .
Problém novodobého pirátství se v zdejší oblasti rozrostl do takové míry , že se jím vážně začaly zabývat i místní vlády .
Singapur a Indonésie , země , v jejichž vodách dochází k největšímu počtu přepadení , už také podepsaly smlouvu o spolupráci při vzniku společných protipirátských hlídek .
Přípravou na jejich vytvoření je i společné cvičení válečného námořnictva a námořní policie obou států , které proběhlo právě v těchto dnech .
Podle prohlášení singapurského ministerstva obrany je cvičení " důkazem pokračujícího úsilí Indonésie a Singapuru odstranit mořskou loupež z oblastních vod " .
Ke změně postoje přispěl do jisté míry i tlak řady námořních rejdařství , která vyzvala obě vlády k ráznějšímu zákroku vůči místním námořním lupičům .
Byl tak učiněn první krok k tomu , aby země , v jejichž vodách k podobnému násilí dochází , přestaly nad celým problémem kvůli obchodu zavírat oči .
Podle malajsijského premiéra by ale ke zvýšení bezpečnosti měly napomoci i ty země , které námořní trasy v oblastech ohrožených piráty využívají nejvíce .
Praxe byla dosud taková , že námořní společnosti v mnoha případech přepadení piráty vzhledem k výši pojistného raději ani nehlásily .
Mahathir říká , že boj s piráty v současné době komplikují i právní ustanovení týkající se mezinárodních hranic .
Ti využívají jejich děravosti a ztěžují svoje dopadení například tím , že přepadnou a oloupí loď ve výsostných vodách jedné země a po útoku se bez problémů ukryjí - ve vodách jiného státu .
Jejich vypátrání je tak zatím prakticky nemožné .
Pokud se příslušné právní normy nepodaří patřičně zjednodušit nebo se zavedením společných protipirátských hlídek nedosáhne snížení zločinnosti , budou posádky lodí plavících se touto oblastí čím dál častěji slýchávat ze tmy onu neblahou výzvu " zastavte stroje ! " - moderní verzi známého " spusťte plachty ! " z dob kapitána Morgana .
stíny SMRT Z TYČE .
Mrtvý muž se stopami násilné smrti byl nalezen v sobotu v obci Heřmánky v okrese Nový Jičín .
Policisté nyní uvalili vazbu na P . D . , podezřelého , že muže zabil údery dřevěnou tyčí .
Je stíhán pro trestný čin ublížení na zdraví s následkem smrti .
LOUPEŽ V ZASTAVÁRNĚ .
Dva ozbrojení muži přepadli v pondělí kopřivnickou zastavárnu .
Majitele spoutali a odnesli věci v hodnotě 40 tisíc korun .
Krátce po činu byli zadrženi dva podezřelí , oba z Kopřivnice .
( wil ) po činu byli zadrženi dva podezřelí , oba z Kopřivnice .
Malé , ale velmi drahé
TŘI PODNIKY S NEJVYŠŠÍM KURSEM PRO 3 . KOLO KUPÓNOVÉ PRIVATIZACE
Přinášíme další informace o podnicích , které vstupují do třetího kola s nejvyšším kursem .
Závěrečnou trojici tvoří malé podniky se shodným kursem 1 / 800 .
Interhotel Golf Mariánské Lázně a . s .
Luxusní pětihvězdičkový hotel pro vybranou klientelu je akciovou společností od prvého ledna loňského roku .
Kapacita hotelu s 63 zaměstnanci činí 50 lůžek .
Průměrné celoroční vytížení lůžkové kapacity se pohybuje okolo 63 % , v sezóně ( duben - říjen ) pak kolem 90 % .
Hotel se též specializuje na klientelu z řad hráčů golfu .
V příštím týdnu se na jeho golfovém hřišti uskuteční 1 . profesionální turnaj hráčů golfu v ČSFR .
V hotelu je francouzská restaurace , kavárna a nonstop vinárna .
Hotel má uzavřenu smlouvu s Čedokem Frankfurt nad Mohanem a podle slov zástupce ředitele Josefa Pinkra probíhají v současné době jednání o jeho napojení na síť skandinávských a zámořských cestovních kanceláří .
Průmyslové stavby Brno .
Akciová společnost s přibližně 200 zaměstnanci je inženýrskou organizací , která provádí projektovou a investorskou činnost pro stavby malého i velkého rozsahu .
Podnik se neomezuje jen na domácí trh , ale účastní se i několika projektů například v Německu .
Vedle těchto činností vlastní Průmyslové stavby na Moravě jedinou autorizovanou zkušebnu pro stavební práce .
Podle Jaromíra Navrátila , ředitele Odboru engineeringu , by měl zisk v letošním roce dosáhnout úrovně 5.7 miliónu korun .
Pramen Písek .
Akciová společnost se 44 zaměstnanci se zabývá velkoobchodním prodejem potravinářského a okrajově i průmyslového zboží .
V současné době má podnik přibližně 800 odběratelů z řad drobných obchodníků i velkých firem .
Podle ředitele podniku Oldřicha Hlaváčka disponibilní zisk by v letošním roce měl dosáhnout cca 1.2 miliónu korun .
Jeho převážnou část chce firma využít na opravu budov a instalaci počítačové sítě .
glosa
Předseda Strany zelených a poslanec FS Aleš Mucha , který navrhl Jiřího V . Kotase jako prezidentského kandidáta do 5 . kola voleb , včera uvedl , že jeho slova o zbytečnosti této kandidatury , pronesená na pondělní tiskové besedě LSU , si někteří novináři špatně vysvětlili .
Zdůraznil , že když hovořil o zbytečnosti jeho kandidatury , měl na mysli zbytečnost vzhledem k dohodám dvou vítězných parlamentních stran .
" Vzhledem k případnému rozdělení federace se to může stát zbytečným , ale principiálně to zbytečné není , " poznamenal .
Poněkud to připomíná hraní se slovíčky , které vyvolává zbytečné pochybnosti o principiální nezbytnosti kandidatury pana Kotase .
Možná , že jsem si to zase špatně vysvětlila , ale napadá mě v té souvislosti výrok jednoho pohádkového mocnáře - odvolávám , co jsem odvolal , slibuji , co jsem slíbil .
slovo má EVA HERRMANNOVÁ , šéfka opery Národního divadla :
" Ještě dnes se v Národním divadle představuje Evropské centrum pro operu a vokální umění , což je letní akademie se sídlem v belgickém Gentu , která soustřeďuje každé léto na jeden měsíc přibližně třicet mladých zpěváků z celého světa .
Zdokonalují se tam v pěveckém i interpretačním umění a na závěr připravují vlastní program .
Myslím , že je dobré představit tuto akademii , na níž studovala i řada českých pěvců , naší veřejnosti .
Letos mají totiž mimořádně zajímavý program , a sice Rossiniho Cestu do Remeše , dílo , které je u nás známé nanejvýš z desek či rozhlasu , a Bizetovu Carmen v úpravě proslulého režiséra Petera Brooka . "
Požár uhašen
Bratislava -
Požár lesa mezi Lozornem a Malackami v okrese Bratislava - venkov se včera podařilo uhasit .
Mohl být proto obnoven provoz na dálnici D 2 v úseku Lozorno - Kúty .
Od soboty 29 . srpna , kdy požár vypukl , se na jeho hašení podílelo několik stovek profesionálních požárníků a dobrovolníků .
Ohněm bylo zasaženo území v délce kolem 17 kilometrů a šířce asi tří kilometrů .
U obcí Brodské a Lozorno živel zasáhl na 200 hektarů lesního porostu .
Souboj Christie - Lewis PŮL MILIÓNU DOLARŮ ZA JEDEN SPRINT
Olympijský vítěz v běhu na 100 m Linford Christie prohlásil v Belfastu , že je připraven se utkat s držitelem světového rekordu na této trati Carlem Lewisem v přímém souboji 19 . září v Tokiu .
Svoji účast podmínil britský atlet spravedlivým rozdělením částky , která činí téměř 500 tisíc dolarů .
" Jsem olympijským šampiónem , a nepotřebuji tedy znovu dokazovat svoji výkonnost .
Všichni o mně vědí , že nejsem problémový typ , ale pokud chtějí pořadatelé " Kinga " Carla finančně zvýhodnit , nikam nepojedu . "
Oba atleti jsou považováni za nejlepší sprintery světa , oba nicméně museli v nedávné době okusit hořkost porážky .
Christie na mítinku v Bruselu již letos podruhé podlehl Nigerijci Adenikenovi , Lewis v Kodani skončil druhý za svým krajanem Mitchellem .
Buráň s Hargašem do semifinále
Ve čtvrtfinálových jízdách tandemů na mistrovství světa v dráhové cyklistice ve španělské Valencii zvítězili čs . reprezentanti Lubomír Hargaš a Pavel Buráň nad řeckým tandemem Vavilis , Grekas 2 : 0 a postoupili do semifinále .
Tandem do finále
Mistrovství světa v cyklistice profesionálů a neolympijských disciplín pokračovalo ve španělské Valencii .
Československý tandem Hargaš a Buráň se probojoval po vítězství 2 : 1 nad australskou dvojicí Peden , Dew do finále , kde nastoupí proti Itálii .
Profesionálním mistrem světa v cyklistickém závodě stíhačů na 5 km se stal Američan McCarthy , když porazil ve finálové jízdě Brita Wallaceho .
Bronz patří Kasputisovi .
Němec Podlesch zvítězil v závodě 2 x 25 km za motorovými vodiči , jako druhý skončil Ital Solari a třetí Rakušan Koenigshoefer .
My , národ slovenský . . .
Slovenský premiér Vladimír Mečiar ve svém projevu po skončení rozpravy obvinil představitele maďarských stran a hnutí , že zvyšují napětí mezi Maďary a Slováky a pokoušejí se o vyvolání politické nestability na Slovensku .
Jak dále uvedl , urazil ho projev Árpáda Duky Zólyomiho , v němž tento poslanec řekl , že někdy má pocit , jako by Maďar byl druhořadým občanem SR .
" Na Slovensku jsou si všichni rovni v právech a povinnostech , " řekl V . Mečiar .
Odmítl rovněž princip reciprocity mezi Maďarskou republikou a Slovenskou republikou ve vztahu k národnostním menšinám a řekl : " Takový osud , jaký připravili Slovákům v Maďarsku , nechceme my připravit Maďarům tady . "
Poslanec Ernö Rózsa ( Együttélés ) označil poté projev V . Mečiara jako " arogantní a autoritativní " a odmítl ho .
" My nezvyšujeme napětí , pokud ho někdo zvyšuje , jste to vy , pane premiére , " řekl E . Rózsa .
V . Mečiar považuje za nezbytné , aby ústava SR nabyla účinnosti dnem jejího přijetí a ne později .
Rozdělením ČSFR se podle něho obě republiky zbaví mnoha těžkostí a průtahů , a vytvoří si tak možnosti nového vztahu mezi sebou .
Připomněl poslancům , že už do konce října budou v SNR schvalovat návrh zásad soužití s Českou republikou a smlouvu mezi SR a ČR .
Ústava Slovenské republiky má být slavnostně vyhlášena ve čtvrtek .
Bijci opět před senátem
Klatovy ( hč ) -
Hlavní líčení v případu známého loňského únorového lynče Romů v Klatovech a Libkově na Domažlicku , při kterém přišel o život 21 letý Emil Bendík a další dva Romové byli těžce zraněni , pokračuje po prázdninové přestávce od včerejška v Klatovech .
Tam se senát krajského soudu , který jinak sídlí v Plzni , přesunul proto , aby šest desítek svědků - zejména z Klatovska a Domažlicka - nemuselo k soudnímu řízení daleko dojíždět .
V záležitosti je souzeno 29 obviněných ve věku od 19 do 36 let , z nichž osmi obžaloba klade za vinu smrt mladého Roma Emila Bendíka .
Další aktéři protiromských razií jsou stíháni pro trestné činy porušování domovní svobody , poškozování cizí věci , výtržnictví a nedovoleného ozbrojování .
Turnovská škola zčásti soukromá
Turnov ( ouš ) -
Do tří tříd soukromé obchodní akademie a hotelové školy nastoupilo včera v Turnově po 28 žácích .
Celý první ročník patří pražské a . s . Academy for cathering and tourism , pod kterou měly 1 . 9 . 1992 přejít i dosud státní 2 . až 4 . ročníky .
Vedení ministerstva školství však ještě posuzuje v červnu předložené smlouvy .
Rozhodnutí padne zřejmě příští pondělí .
Do turnovské školy chodí téměř 400 žáků z celých Čech a stará se o ně - připočteme - li jídelnu a internát - 60 zaměstnanců .
Při jarních přijímacích zkouškách převyšoval zájem o dvě hotelové třídy pětapůlkrát počet míst v nich a o jednu obchodní třídu čtyřikrát .
Studenti prvního hotelového ročníku platí měsíční školné 900 korun a ročníku obchodní akademie 700 korun .
Za nejednoho hradí náklady místo rodičů sponzoři z řad hoteliérů a restauratérů .
adresa : Na poříčí 30 , Praha 1
Rozhovor se šéfredaktorem Státního pedagogického nakladatelství Z . Bíglem ( MF DNES 11 . srpna ) , v němž jsme se dozvěděli , že čtyři učebnice nedostanou školáci opět včas při začátku školního roku ,
jsme obdrželi potěšující dopis od dr . Františka Taliána , majitele soukromého nakladatelství Fortuna .
Úvodem sděluje , že nakladatelství Fortuna , které během jednoho a půl roku své existence vydalo se souhlasem ministerstva školství přes sto nejpotřebnějších učebnic , se zabývalo i tituly , které mají v SPN zpoždění .
" Právě jsme vydali Prvouku pro 3 . ročník ZŠ ( I . díl Obec a okolí ) jako celobarevnou publikaci za 23 Kčs .
V nejbližší době u nás vyjdou Pracovní listy k této Prvouce .
Obě tyto učebnice budou ve školách před zahájením školního roku .
Druhý díl Prvouky ( Živá a neživá příroda ) vyjde letos v říjnu , stejně jako Pracovní listy .
Barevná Vlastivěda pro 4 . ročník ZŠ vyjde u nás v říjnu za 29 Kčs a Pracovní listy za 13 Kčs .
Zeměpis ČSFR pro 8 . ročník jsme autorsky barevně zpracovali , ale vzhledem k nevyjasněnosti státoprávního uspořádání jsme se rozhodli ho zatím nevydávat .
Místo toho připravujeme na říjen prozatímní verzi černobílou za 25 Kčs .
Děláme to proto , že platnost předchozí , dosud používané učebnice SPN ministerstvo školství zrušilo , takže by nebyla žádná .
Jakmile bude vyjasněna situace , vydáme definitivní barevnou verzi , kterou máme připravenu .
Právě tak aktuálně jsme postupovali například u Zeměpisu pro 7 . ročník , v němž jsme okamžitě promítli změny v SSSR - SNS a v bývalé Jugoslávii .
Pokud se týká Dějepisu pro 8 . ročník , vydali jsme pro školy řadu 7 sešitů pod názvem Historie v nepokřiveném zrcadle po 13 Kčs .
Ty zachycují období od rakousko - uherského vyrovnání v roce 1867 až po rok 1989 .
Všechny učebnice vydáváme se souhlasem ministerstva školství .
Veškeré informace vám podá vedoucí distribuce a odbytu paní Voleská na telefonu 02 - 22 52 76 . "
Těžké boje v Bosně asi končí , ale utrpení lidí se jen změní
komentáře
Těžké boje v Bosně asi končí , ale utrpení lidí se jen změní
NASTÁVÁ DOBA VYJEDNÁVÁNÍ
V Sarajevu a dalších místech Bosny sice ještě umírají denně desítky lidí pod těžkou palbou obou stran , válka v dosavadním rozměru v této části bývalé Jugoslávie se však už možná nachyluje .
Ačkoli to ještě nemusí znamenat brzké a definitivní ukončení bojů , situace v této části Balkánu se pomalu blíží do další zdlouhavé fáze , kterou bude charakterizovat vytvoření nárazníkových zón pod kontrolou OSN , podobně jako je tomu už několik měsíců na frontových liniích v Chorvatsku .
Neovlivnila to ani tak londýnská konference , i když k urychlení procesu přispěla .
Územní nároky Srbů v Bosně se stabilizovaly .
Srbové nejenže okupovali na 70 procent území , ale podařilo se jim vytvořit i bezpečný koridor se samozvanou republikou Krajina v Chorvatsku , která má nyní spojení s dalšími srbskými územími včetně Bělehradu .
Pro Srby zbývá vyřešit budoucnost už jen několika sporných bodů , jako jsou Sarajevo nebo Goražde .
Muslimové i Chorvati , kteří v Bosně vytvořili proti Srbům účelový dvojblok , jsou zatím bez potřebného vojenského potenciálu , aby dokázali poměr sil zvrátit .
A protože Srbové už de facto nemají další územní požadavky , budou to oni , kdo si dovolí , alespoň částečně , vycházet vstříc iniciativám mezinárodního společenství na zastavení krveprolévání .
Vůdce bosenských Srbů Karadžič už prohlásil , že je připraven odevzdat pod kontrolu OSN své těžké zbraně .
Modré barety budou mít možnost sledovat jejich činnost a přesvědčit se , že Srbové už nemají důvod zasahovat první , ale pouze odpovídat na " provokace " obklíčeného a zdecimovaného nepřítele .
Zdá se , že vše bude nyní záležet na tom , jak rychle se bosenské vedení smíří s totální porážkou a rozdělením sil .
Zatím se prezident Izetbegovič brání a nechce se Srby vyjednávat .
Absolutní neochota mezinárodního společenství do vývoje zasáhnout a obnovit spravedlnost ho však nakonec přinutí ustoupit .
Pokud se takový scénář , dnes nejlepší z existujících špatných , naplní , budou Bosnu čekat nekonečné měsíce , a možná i roky vyjednávání a lokálních sporů .
I utrpení lidí se změní .
Nebudou žít v denním strachu o holý život , ale v hluboké a dlouhodobé existenční nejistotě .
Tádžikistán : vysoký , chudý a rozzlobený
VE STŘEDNÍ ASII SE JEN TĚŽKO POZNÁ , KDO JE KDO
Ze všech dědiců bývalého Sovětského svazu nejvyšší - nadmořskou výškou ( pohoří Pamír ) .
Ale také dle statistik zcela nejchudší a zároveň , jak to v takových případech bývá , rekordman v porodnosti .
Tádžikistán , s rozlohou jen o málo větší než Československo , má také reálnou šanci stát se dalším " horkým místem " , srovnatelným třeba s Karabachem , s Abcházií či s Podněstřím .
Není už tady moc , kdysi stalinská , pak brežněvovská , která by mohla tvrdými způsoby zvládnout latentní konflikty zrající desítky let .
Jako v mnoha jiných bývalých sovětských republikách zde hranice vznikly dekretem , uměle , zřejmě i záměrně s tím cílem , aby Moskva mohla dělit a panovat .
Rusové , kteří sem byli různými způsoby nakomandováni v minulosti , představují asi pětinu obyvatelstva .
Nyní odjíždějí do Ruska , přestože je tam čekají velké existenční starosti .
Bojí se , a právem , že by se v brzké době mohli stát občany islámského a autoritářského státu .
Poslední události , kdy opoziční demonstranti vtrhli do vládních budov v hlavním městě Dušanbe a zajali rukojmí , jsou jen těžko přehledné .
Nakonec ani přehledné být nemohou , protože Tádžikistán není výjimkou v bývalé sovětské Střední Asii .
Kde jsou drogy , tam vládne mafie .
A drogy putují ze sousedního Afghánistánu hranicí kdysi hermeticky uzavřenou , dnes už pro pašeráky poměrně prostupnou .
Na druhé straně hranic žije v Afghánistánu silná tádžická menšina , udává se až tři milióny lidí , a tak se šíří nejen drogy jako takové , ale i znalosti spojené s pěstováním a zpracováním .
Takže vidět současný spor opozice z jižní části země s klikou prezidenta Rachmana Nabijeva z průmyslovějšího severu ( za Brežněva prvního tajemníka zdejší komunistické strany ) jako střetnutí dobra se zlem , by bylo zjednodušené .
Narkomafie ve Střední Asii infiltrovala všechny politické směry a má své zkušenosti , jak si pomocí nastrčených lidí udržet moc .
Jen tak se dá vysvětlit , že Nabijev může vůbec ještě vládnout , i když jeho politické dny jsou už sečteny .
Po loňském puči osobně provedl " debolševizaci " , která se jen tak nevidí .
Všichni zůstali tam , kde byli .
A Tádžikistán dnes připomíná Kubu .
Opozice sice dostala určitý podíl na moci , ale není zcela jasné , jaký má politický program .
Islám dnes , jak je pravidlem i v dalších bývalých sovětských republikách , vzývají všichni .
Obracejí se proto na bohaté arabské země a čekají od nich pomoc , která by vzkřísila rozvrácené hospodářství , která by jim umožnila využít nerostné bohatství Pamíru .
Zatím se davy , manipulované těžko identifikovatelnými silami , pokoušejí silou změnit mocenský stav .
Mafiánské metody vyvrcholily koncem minulého měsíce záhadnou vraždou generálního prokurátora .
Podle jedné verze prý " svého " muže dal zastřelit několika dávkami z automatických zbraní prezident , aby měl důvod k zásahu proti opozici .
Blokádu Sarajeva se prorazit nepodařilo
O DŮVĚŘE PANIČOVI SE BUDE HLASOVAT V PÁTEK
Sarajevo , Bělehrad -
Srbské polovojenské jednotky , které již pět měsíců drží v obklíčení Sarajevo , odrazily včera nové pokusy bosenské domobrany prorazit tuto blokádu .
Bosenské jednotky se v průběhu dne pokusily dostat ze Sarajeva jižně na předměstí Ilidža a severně ve směru vesnice Vogosca .
V obou případech narazily na odpor Srbů a musely se stáhnout .
V bosenské metropoli se celý den ozývala sporadická střelba , ale k větším střetům mezi znesvářenými stranami nedošlo .
Podle bělehradské televize byla kolem poledne zaznamenána i střelba z těžkých zbraní , ale v odpoledních hodinách se situace opět zklidnila .
Srbská agentura SRNA oznámila , že bosenská domobrana v Sarajevu odmítla dát souhlas k vytvoření koridoru , kterým by měla opustit bosenskou metropoli skupina 450 žen a dětí .
Ozbrojené incidenty byly hlášeny také z města Goražde , které je rovněž obklíčeno srbskými silami .
Pro nejistou situaci nemohl ani včera opustit Goražde konvoj úřadu vysokého komisaře OSN pro uprchlíky , který v minulých dnech přivezl do města humanitární pomoc .
V Bělehradě pokračovala rozprava jugoslávského parlamentu .
Hlasování o důvěře premiérovi Milanu Paničovi se uskuteční pravděpodobně až v pátek .
Týž den dopoledne má být parlamentu předložena zpráva vlády o výsledcích londýnské konference .
Náměstek generálního tajemníka OSN Marrack Goulding se včera na cestě do Bělehradu krátce zastavil také v chorvatské Korenici , kde sídlí velení československého praporu mírových sil OSN v Jugoslávii ( UNPROFOR ) .
Vysoký představitel OSN při této příležitosti poděkoval čs . vojákům za práci , kterou v mezinárodní misi odvádějí , a vyjádřil přesvědčení , že jejich první působení v jednotkách OSN bude úspěšné .
ČNR schválila fond pro zemědělství
Český parlament včera schválil zákon o Státním fondu tržní regulace v zemědělství ( SFTR ) .
Fond bude zabezpečovat regulaci trhu s některými zemědělskými a potravinářskými výrobky intervenčními nákupy za minimální čili garantované ceny nebo vývozními dotacemi a subvencemi .
Poté , co poslanci projednali čtyři pozměňovací návrhy , schválili zákon jednohlasně .
Regulace zemědělského trhu je v současné době zabezpečována v celé ČSFR Federálním fondem tržní regulace ( FFTR ) .
Slovenská národní rada v červnu schválila svůj zákon o fondu a vzhledem k tomu , že na říjen je plánováno zrušení FFTR , bylo třeba uzákonit také českou obdobu .
SFTR bude mít radu , která schvaluje opatření nezbytná k regulaci trhu , dále seznamy zemědělských a potravinářských výrobků , které je třeba regulovat , a stane se místem , kde by mělo být dosahováno dohody mezi zástupci státu , výrobců , zpracovatelů a spotřebitelů .
Finančními zdroji fondu budou především dotace ze státního rozpočtu ČR a tržby z obchodní činnosti fondu .
Ruské eskalátory v metru budou vyměněny za české
První troje pohyblivé schody ruské výroby ve stanici metra Můstek v Praze vymění do června 1993 Transporta Chrudim , a . s . , za eskalátory , které vyrábí ve spolupráci s hamburskou firmou Thyssen .
Kontrakt má hodnotu 50 miliónů korun .
Jako vítěz soutěže na dodávky eskalátorů pro pražské metro nahradí Transporta postupně pohyblivé schody z Ruska ve všech stanicích .
Způsoby příští obrazovky TŘI NÁZORY PLUS JEDNA VYSVĚTLIVKA VE VĚCI TELEVIZE
Své představy o budoucí struktuře televizního vysílání nám sdělili představitelé obou současných médií a Federální rady pro rozhlasové a televizní vysílání :
Jiří Kantůrek , ředitel Československé televize :
Z prvních představ o transformaci ČST se začínají rýsovat konkrétní kroky .
Přestože ČST ukončí svou činnost až se zánikem společného státu , připravuje již vláda ČSFR zákon o jejím zrušení a převedení majetku federálních médií na republiky .
O transformaci budeme jednat s vládou ČR , ČNR a Radou ČR pro rozhlasové a televizní vysílání .
V ČR se předpokládá výrazné posílení tzv . duálního systému .
Veřejnoprávní instituci - České televizi - má zůstat jeden celoplošný kanál a kromě kanálu OK 3 , určeného k privatizaci již dříve , má být k privatizaci využit i uvolněný federální kanál .
Počítáme proto se vznikem obchodní společnosti s účastí zahraničního i domácího kapitálu , která se bude o licenci na této celoplošné frekvenci ucházet .
Na jejím založení se hodlá podílet i ČST jak personální základnou a výměnnou zahraniční zpravodajskou sítí , tak majetkem , který by společnost od Fondu národního jmění odkoupila .
Nová společnost by vyráběla jen zpravodajské pořady , ostatní by nakupovala , mj . i od ČT .
A ještě osobní poznámku : vznik nové společnosti by se neměl spojovat s mým jménem .
Já cítím odpovědnost jen za ukončení činnosti ČST a její transformaci , do vedení společnosti se počítá s mladšími lidmi manažerského typu .
Ivo Mathé , ředitel České televize :
Domnívám se , že by v ČR měl být uskutečněn duální model televizního vysílání tak , jak tomu je v pokročilejší části Evropy .
To znamená , že bude na jedné straně existovat Česká televize jako veřejnoprávní instituce ze zákona ( s řadou nezastupitelných a zákonem stanovených povinností , " dohlížená " demokraticky zvolenou Radou ) a na straně druhé pak stanice soukromé , komerční , které budou vysílat na základě udělené licence .
Myslím si , že pro ČT by měly být vyhrazeny dvě celoplošné frekvence ( dnešní ČTV a česká část F 1 ) , aby mohla beze zbytku plnit funkci - informativní , kulturní , rekreativní - veřejnoprávní televize a oba programové okruhy ku prospěchu diváka sestavovat tak , aby se vzájemně doplňovaly .
Třetí ( dnešní OK 3 ) a další frekvence , případně kabelové televize by byly rezervovány pro zmíněné soukromé stanice .
K dnešní součinnosti ČST a ČT bych se nerad vyjadřoval , protože obě mají stejnou výrobní základnu pro realizaci zpravodajství ( ve správě ČST ) , což přináší řadu drobných i větších kolizí a rozhodně neprospívá zvyšování kvality .
Mimo to samozřejmě společně vysíláme na F 1 , kde jsme jasně většinovým dodavatelem pořadů , ale bez tomu odpovídající možnosti programovou skladbu ovlivnit .
Ivan Medek , předseda Federální rady pro rozhlasové a televizní vysílání :
Rada považuje zachování ČST a Čs . rozhlasu po dobu existence federace za nezbytné .
V zájmu úplného odstátnění sektoru vysílání se vyslovuje pro dobudování duálního systému , a tím i konkurenčního prostředí formou privatizace dosavadních federálních okruhů .
Doporučuje dále , aby národní veřejnoprávní média zajišťovala vysílání na federálních okruzích pouze do okamžiku zahájení vysílání privátních provozovatelů , kteří obdrželi licenci , a aby se situace v zájmu diváků a posluchačů řešila tak , aby byla maximálně možnou měrou zajištěna vyváženost a objektivita vysílání .
Co se týče televizních licencí , Česká rada ovšem dosud žádnou neudělila .
Ve " státní " televizi se proslýchá , že soukromí žadatelé už zjistili , jak nákladnou činnost vysílání představuje , a na udělení licencí nadále netrvají .
Podle ředitele NTV Richarda Krause a zástupců dalších nezávislých stanic je tomu jinak : žadatelé museli letos k 31 . srpnu vypracovat novou žádost , kde byli povinni uvést případného zahraničního investora .
I když zachování obchodního tajemství bylo přislíbeno , " nezávislí " argumentují tím , že na celoplošnou frekvenci nynější ČST by měl být vypsán konkurs právě pro soukromé provozovatele a že těžko mohou jednat s partnerem , nevědí - li , budou - li moci koupit , zjednodušeně řečeno , lukrativnější F 1 nebo jen dílčí OK 3 .
Proto podání nové žádosti odmítají či ještě zvažují .
Sporné policejní sklizně " NA PĚSTOVÁNÍ KONOPÍ MUSÍ BÝT POVOLENÍ "
Další z řady soukromých konopných polí zlikvidovalo včera protidrogové oddělení pražské policie .
Na záhonku za činžovním domem na pražském sídlišti Skalka vypěstovala dvacetiletá dívka kolem třiceti dvoumetrových rostlin konopí .
Semínka konopí si přivezla ze Španělska a při výslechu přiznala , že si chtěla vypěstovat marihuanu .
" Pěstitelka " bude zřejmě stíhána pro nedovolenou výrobu omamných látek .
Za absurdní a žalovatelné považuje rozmáhající se policejní " sklízení " konopných polí ředitel Střediska pro prevenci a léčbu drogových závislostí Drop - In Jiří Presl .
" Lidé si mohli osivo konopí koupit legálně , stejně legálně mohou konopí pěstovat .
Je totiž potřeba prokázat , že to , co si někdo pěstuje na zahrádce , je už vyselektovaná marihuana , a ne konopí .
Pak by se teprve dalo hovořit o výrobě omamných látek .
Kdybych byl zahrádkář a pěstoval si vedle rajčat a paprik i konopí a policie mi vtrhla na zahradu a konopí sklidila , žaloval bych ji pro krádež , " říká Jiří Presl .
Naopak velitel pražského protidrogového oddělení Milan Kapek tvrdí , že už samo pěstování konopí je výrobou omamných látek .
" Konopí a jeho pryskyřice jsou vedeny ve skupině III a příloze 3 seznamu omamných látek Nařízení vlády ČR č . 192 \ 88 Sb .
Pěstování konopí není trestné pouze v případě , že je pro průmyslové zpracování nebo k zahrádkářským účelům .
Na každé pěstování však musí být povolení , " říká major Kapek .
Argument , že konopí bylo koupeno legálně , by v případě soudního jednání podle tiskového mluvčího městské prokuratury doktora Nováka neobstál .
" U nás je možné koupit zcela volně například některé toxické látky , ze kterých lze po úpravě získat drogu .
V případě trestního stíhání však bude problematické prokazování , že si někdo zasel konopí s úmyslem vypěstovat omamnou látku , " řekl doktor Novák .
Podle nejmenovaného pracovníka federálního ministerstva vnitra je " sklizeň " konopí , tak jak ji provádí městská protidrogová brigáda , jen " úpornou snahou o vykazování činnosti " .
" Je velice snadné vyrazit někomu , kdo je v policejní evidenci , dveře a přistihnout ho třeba při výrobě pervitinu pro osobní potřebu .
Stejně jako je pro policii jednoduché sklízet konopí .
Těžší už je zatknout - i když jen pražského - překupníka .
A to se , pokud si pamatuji , městské protidrogové brigádě nedaří . "
Neapol řekla ano
MARADONU MÁ SEVILLA
Vedení italského prvoligového klubu SSC Neapol souhlasí s prodejem Diega Maradony do Sevilly za 7.5 miliónu dolarů .
Oznámil to včera v Curychu mluvčí FIFA .
Podle zpráv španělského rozhlasu zaplatí Sevilla 3.5 miliónu dolarů během týdne a zbytek ve splátkách .
ve zkratce
Druhé místo v přerážecích technikách na MS v taekwondo v Pchongjangu získalo čs . družstvo .
Lexová ve volném boji ( matsogi ) postoupila až do čtvrtfinále .
Z pokusu o vraždu byl obviněn v Londýně otec hvězdy kulečníku Ronnieho O ' Sullivana ( 16 ) .
V opilosti napadl nožem svoji oběť a zasadil jí několik bodných ran .
Po Stehelovi z čs . reprezentace se stane posilou účastníka německé zápasnické ligy Hansa 90 olympijský vítěz a dvojnásobný mistr světa v zápase řeckořímském do 48 kg Ukrajinec Oleg Kutčenko .
Mezinárodní mistrovství ČSFR tělesně postižených v atletice a vzpírání se koná od pátku do neděle v Novém Městě nad Metují .
Překážkářka Patoulidouová , která jako první žena od roku 1912 vyhrála v Barceloně pro Řecko zlatou olympijskou medaili , oznámila v Aténách novinářům , že se napříště hodlá věnovat skoku dalekému .
Španělský cyklista Lejarreta , který měl před pěti měsíci těžký pád a byl dva týdny na jednotce intenzívní péče , se opět objevil na startu závodu Okolo La Rioji .
Brit Mansell , letošní mistr světa formule 1 prohlásil , že byl donucen odejít z týmu Williams .
Přitom jeho předpokládaný nástupce Francouz Prost se ještě definitivně k návratu do F 1 nerozhodl .
Robert Změlík je největším favoritem zítřejšího hodinového desetiboje , který na stadiónu TJ Vítkovice pořádají vítkovičtí atleti spolu se svým sponzorem firmou Vopet od 18 hodin .
Kromě Změlíka se v Ostravě představí Maďaři Szabó a Munkacsi , Francouz Motti , Ukrajinec Hamalainen a Rus Medveď .
politické spektrum
SCHŮZKA MEZI ODS A HZDS na nejvyšší úrovni není nutná - vyplynulo ze včerejšího rozhovoru předsedy vlády ČR Václava Klause pro Český rozhlas .
Premiér vysvětlil , že obě reprezentace se na poslední schůzce v Brně dohodly , že k setkání na nejvyšší úrovni by došlo , pokud by vznikly koncepční spory , které by nebylo možné řešit normálním mechanismem práce ve federální vládě nebo Federálním shromáždění .
" Tento problém nenastal , " řekl V . Klaus .
NA FUNKCI PŘEDSEDY ČSSD nehodlá kandidovat její současný předseda Jiří Horák .
" Nedomnívám se , že je možno budovat moderní stranu , která by byla vedena osobou , které je 68 let , " řekl včera .
Ekonomický vývoj v Československu směřuje podle něj k nezvladatelnému kolapsu některých odvětví národního hospodářství .
Různý zájem o tanky SPOT
Bučovice ( vin ) -
Pokud dopadnou úspěšně zkoušky protipožárního tanku SPOT 55 , vyráběného v rámci konverze z podvozků klasických tanků Vojenským opravárenským podnikem v Novém Jičíně , Civilní obrana jimi začne vybavovat své jednotky .
Sdělil nám to včera velitel útvaru CO v Bučovicích na Vyškovsku Jiří Maťuš .
Podle něj se tank osvědčil a výrobce odstranil i zásadní závadu - vnikání zplodin z požárů do prostoru posádky .
V ČSFR nyní vzniká osm záchranných pluků CO a každý má dostat tři tanky .
Požárníci naproti tomu s koupí SPOT 55 nepočítají .
Jak nám řekl náčelník Sboru požární ochrany v Brně Rudolf Valášek , tank pro ně není dost spolehlivý a účelný : " Neumím si představit , že bychom jej v případě požáru hnali ulicemi města . "
V táborském mostě jen kamení
Tábor ( ria ) -
Pět týdnů trvající průzkum krajních pilířů táborského mostu pyrotechnik Miloslav Plášil včera ukončil .
O existenci osmi kovových válců zabetonovaných ve větracích šachtách se až do poloviny letošního srpna nevědělo .
Reálnost nebezpečí , že jde o schránky s destrukčními náložemi , odhadovali přivolaní odborníci na 95 procent .
Technologicky náročný průzkum nakonec prokázal , že všechny jsou pouze vyplněné kamením a betonem , bez jakýchkoliv písemných dokladů .
Lze se tedy jen domnívat , že šlo o stálá zařízení bojové pohotovosti , která do mostu instalovala ještě před válkou naše armáda .
Němci , kteří byli v závěru války spatřeni při práci na mostě , je zřejmě umrtvili , aby si zajistili z Tábora , kde bylo sídlo štábu gestapa , bezpečnou ústupovou cestu .
Philip Mills , country manager United Distillers ze Skotska , a naše sekretářka Ivana včera vylosovali výherce soutěže Pětkrát Skotsko .
První cenu , zájezd do Skotska pro dvě osoby , vyhrává M . Zdráhal z Olomouce , galonovou láhev whisky Johnnie Walker V . Šípkovský z Plzně a firemní slunečník M . Palek z Jinců .
Měnová unie je pro jednotnou Evropu klíčová
Základním stavebním kamenem projektu evropského sjednocení je měnová unie , která by měla v praxi začít fungovat nejpozději v roce 1999 .
Ta však může existovat pouze v případě , že v oblasti společné měny budou srovnatelné ekonomické podmínky .
Nemožnost jejího fungování , pokud tento předpoklad splněn nebude , názorně doložil vývoj v minulém týdnu .
K nastolení stejné hospodářské úrovně u všech členů však má Evropa zatím velmi daleko .
Rozdíly jsou zejména v celkové životní úrovni či v počtech nezaměstnaných .
Pokud tedy nebude nastolena jakási rovnováha , v Evropě bez hranic by nutně docházelo k ekonomicky motivované masové migraci .
Brusel chce proto tuto propast postupně odstranit transfery do ekonomicky slabších států .
Tomu bude nutno uzpůsobit rozpočet ES , který je pochopitelně financován z příspěvků členských států .
Podle návrhu , který předložil Delors , by jeho celková výše měla z dnešních 66.5 miliardy ECU ( jeden ECU je zhruba 40 Kčs ) vzrůst do roku 1997 o jednu třetinu .
Členské příspěvky jsou pochopitelně úměrné bohatství toho kterého státu : Německo například hradí momentálně 28.6 procenta , Francie 20 procent .
Naproti tomu chudé Irsko , na něž připadá necelé jedno procento , dostává šestinásobek za každou libru , kterou do společné pokladny odvede .
Je ovšem velmi sporné , zda se Portugalsko stačí do roku 1999 přiblížit hospodářské úrovni dejme tomu Lucemburska .
S prohlubující se hospodářskou krizí a postsocialistickými státy na východních hranicích , kde se nebezpečí návratu k diktatuře zvyšuje úměrně chudobě , jsou navíc i bohatší státy stále méně ochotny zachovávat dohodnutou disciplínu a připlácet stále větší částky na rozvoj svých chudších partnerů v ES .
" Východní Evropa zabředá do ekonomické krize .
Ta by ji mohla přivést k diktatuře .
Ale když přestaneme dávat peníze Španělsku , pořád ještě zůstane demokratické , " tvrdí například francouzský politolog Pierre Béhar .
Nejkřiklavějším příkladem selhání dosud zdánlivě neprůstřelných a léta fungujících mechanismů byl ovšem kolaps evropského měnového systému ( EMS ) minulý týden .
V době , kdy byl EMS zaveden , jeho hlavní architekti Giscard a Schmidt předpokládali , že striktní pravidla přinutí všechny k tuhé finanční a rozpočtové disciplíně .
Ta však nakonec v konfrontaci s politickým vývojem v Evropě vedla k přetlaku , jehož důsledkem byl kolaps finančního systému v několika státech .
A ponaučení ?
Maastricht ve smyslu koncepce jednotné Evropy dříve či později realizován bude , smlouva sama však rozhodně nemůže zůstat neměnným kodexem , který bude krok za krokem uváděn do praxe po zbytek století .
Vizionáři projektující Evropu bez hranic budou muset projevit obrovskou dávku pružnosti a ochoty nelpět za každou cenu na jednou schválené liteře - navzdory vlažnému francouzskému " oui " .
DROGY ZA MILIÓNY . -
Zatím největší zásilku heroinu v historii země zabavila v minulých dnech policie ve Spojených arabských emirátech , když na letišti v Dubaji odhalila u jednoho z cestujících 87 kilogramů heroinu v hodnotě téměř 12 miliónů dolarů .
POŽÁR ZA MILIÓNY .
Více než sto obchodů v íránské metropoli lehlo dnes ráno popelem , když na hlavním teheránském tržišti vypukl požár .
Celková škoda se odhaduje na 15 miliónů dolarů .
VS OSN zaměřeno na Jugoslávii
BĚLEHRAD NÁSTUPNICTVÍ NEZÍSKÁ
New York -
Ostrá kritika bělehradské vlády pokračovala i druhý den všeobecné rozpravy 47 . zasedání VS OSN .
Jménem 12 zemí Evropského společenství kritizoval Jugoslávii i britský ministr zahraničí Douglas Hurd .
Ten měl podle mluvčího předsedy VS ještě v noci na středu oficiálně předložit návrh rezoluce , která by zakázala další účast jugoslávských diplomatů na jednání nejvyššího orgánu OSN .
Očekává se , že shromáždění o záležitosti rozhodne okamžitě .
V návrhu se uvádí , že dnešní federace Srbska a Černé Hory nemůže být považována za automatického nástupce bývalé SFRJ .
Bělehrad musí tudíž o členství v OSN požádat a diplomaté se nesmějí účastnit práce VS OSN .
Britský ministr zahraničí se včera ve svém projevu zmínil vedle Jugoslávie také o nynějším vývoji v ČSFR .
Řekl , že Československo je příkladem sice problematických , ale nezhoubných příznaků nacionalismu , který se v některých částech světa po závěru studené války vymkl z kontroly .
V memorandu ES zveřejněném v souvislosti s Hurdovým projevem se připomíná , že dvanáctka je připravena uznat demokratizující se státy ve střední a východní Evropě .
Evropské společenství se současně vyslovilo pro co nejrychlejší rozhodnou reformu OSN , ale také pro přeměnu KBSE v organizaci , jež by dokázala zabránit konfliktům kdekoli v Evropě .
Parlament posoudí situaci v zemi
RUSKO :
Moskva -
V Moskvě se včera sešel ruský parlament k prvnímu plenárnímu zasedání , které bude posuzovat zprávu o sociální a hospodářské situaci v zemi .
Předseda parlamentu Chasbulatov vyzval poslance , aby se soustředili na kritickou situaci ve společnosti .
V televizním interview Chasbulatov ostře kritizoval Gajdarovu vládu a zdůraznil , že hospodářská reforma zkrachovala .
Poslance před budovou moskevského Bílého domu uvítalo několik stovek protestujících demonstrantů .
Svědek obžalován z vraždy
Ostrava ( wil ) -
Krajský soud v Ostravě včera skončil hlavní líčení s Jiřím N . , obžalovaným , že v srpnu 1990 zavraždil v Olomouci opilou ženu .
Případ vrátil soud prokuratuře k došetření .
Mrtvolu ženy našel náhodný chodec v lese na kraji města .
Byla svlečená a pravděpodobně ubitá dlouhou tyčí .
Večer před svou smrtí navštívila několik restaurací .
Policie jako podezřelého zadržela osmnáctkrát trestaného Jiřího N . , který často přespával v místech , kde byla mrtvola nalezena .
Ten nejdříve vystupoval jako svědek , neboť tvrdil , že tam v osudné době viděl podezřelé osoby .
Na těle mrtvé ženy ale byla nalezena vlákna z jeho kalhot , na kabátu Jiřího N . policie zjistila krev totožnou s krví oběti .
Obžalovaný vinu popírá .
Veletrh , na kterém jsme propadli
V bavorském Mnichově včera skončil kontraktační veletrh gastronomie , potravinářských výrobků a technologických zařízení pro potravinářský průmysl , hotely a restaurace .
Na pětidenní nabídku špiček v těchto oborech přijelo 1061 vystavovatelů z 35 zemí , a tak se Imega zařadil k nejdůležitějším odborným veletrhům v Evropě .
Nebyl určen pro veřejnost , pozváno však bylo na 2000 evropských zástupců obchodu s potravinami a zhruba 10000 obchodníků ze SRN .
Mezi vystavovateli byli i zástupci československých firem Jan Becher , Průmysl mléčné výživy Zábřeh na Moravě , Víno Mikulov , Budvar , Vitana Byšice , ústecká Fruta - Labena a Seliko .
Naše firmy se nemusely potýkat jen s renomovanými značkami , vystavovaly tu i malé rodinné podniky .
Bylo zajímavé vidět , jak kdo obchoduje .
Karl Stane , majitel rakouské firmy Holzverarbeitung s 15 zaměstnanci , nabízel vybavení restaurací , vináren a kaváren :
" Ve východní Evropě jsme navázali první kontakty s Ruskem .
Z dalších zemí se nám jeví perspektivní Maďarsko , protože je nejstabilnější .
O Československu zatím právě z tohoto důvodu neuvažuji . "
V kontrastu s barvami hýřícími a pohledy zákazníků přitahujícími stánky se krčila expozice Vitany Byšice .
Bez jediné květiny či nápadu si tu zákazník ( pokud uměl česky ) mohl vybrat sušené polévky , směsi koření nebo instantní kaše .
Na otázku , kolik lidí se u stánku během dvou dnů zastavilo , odpověděl generální ředitel Vitany Hynek Slavík , že třicet .
Všichni ale nabízeli své výrobky , nakupovat prý nechtěl ani jeden .
" V říjnu kupuje 97 procent našich akcií norská firma Rieber a syn , " pokoušel se vysvětlit situaci Hynek Slavík .
Ve stánku olomouckého Selika přitahovaly pozornost mezi sklenicemi okurek , leča a zelí láhve vodky Selikoff .
Nápis je totiž až příliš podobný americké vodce Smirnoff .
Nenápadný stánek navštívili podle manažera zahraničního obchodu Petra Čalkovského během dvou dnů Rakušané , kteří se zajímali o višně a obchodníci z Litvy , ti se ptali po konzervách a lihovinách .
Czechpol , spol . s r . o . , byl na veletrhu naší jedinou soukromou firmou .
Zastupoval pět podniků včetně Jana Bechera ( Becherovku vystavoval , avšak zájemcům ji prodávat nesměl , protože už jsou uzavřeny kontrakty . . . ) .
Ředitel společnosti Miroslav Ulmann : " Objevili se tu Rakušané , kteří projevili zájem o kompoty , Chorvati zase o Radegast .
Němci nám nabízeli zeleninu a chtěli za ni naše sklenice .
Předpokládám , že se nám podaří uzavřít nějakou smlouvu s Ruskem , tohle teritorium pokládáme za perspektivní . "
Venezuela a OPEC
Venezuela zůstane členem OPEC , navzdory velkému vlivu organizace na rozpočet a ekonomiku země v důsledku přidělování těžebních kvót ropy .
Vyšší produkce ropy by přitom dovolila významně zlepšit hospodářskou situaci země .
Prohlásil to v úterý venezuelský prezident Carlos Andres Perez v reakci na rozhodnutí Ekvádoru vystoupit z OPEC .
Příjmy z těžby ropy tvoří 80 procent veškerých státních příjmů Venezuely .
Na posledním zasedání OPEC v Ženevě Venezuela obdržela pro čtvrté čtvrtletí 1992 těžební kvótu ve výši 2363 mil . barelů ropy denně ( doposud 2147 mil . barelů ropy denně ) .
Žantovský o misi v USA
Praha ( ben ) -
Velvyslanec ČSFR v USA Michael Žantovský , který příští týden nastoupí do svého úřadu , včera seznámil poslance zahraničních výborů FS s koncepcí své budoucí činnosti v USA .
Za svůj specifický úkol považuje informovat nejen politické kruhy , ale i americkou veřejnost o procesu dělení ČSFR na dvě republiky a zajistit co nejlepší pozice pro oba nástupnické státy .
Šance pro tělesně postižené BARIÉRY KOLEM BOHUMÍNSKÉHO BEZBARIÉROVÉHO DOMU
Při zemních pracích na stavbě bezbariérového obytného domu ve Starém Bohumíně se začátkem července sesunula stěna vedlejší neobydlené budovy a došlo také k pohybu okolních domů .
Na náměstí staví firma SSASO z Ostravy 21 bezbariérových bytů .
V přízemí budou výrobní dílny pro tělesně postižené spoluobčany i s prodejnou , v podzemí budou garáže .
Bude to první dům tohoto typu v centru městské zástavby na severní Moravě .
O stavbě se rozhodlo už před čtyřmi lety , ale teprve od letošního léta firma SSASO , která zvítězila ve výběrovém řízení , začala se zemními pracemi .
Firmu vybral okresní úřad i proto , že její nabídka byla o dva milióny levnější než konkurenční .
Včetně prováděcích projektů se obě strany dohodly na smluvní ceně téměř 24 miliónů korun .
Stavební úřad v Bohumíně vydal stavební povolení podle úvodního projektu a v roce 1991 povolil pouze zemní práce .
" Zemní práce , při nichž došlo k sesuvu , firma prováděla podle projektu , kterému předcházel dosti podrobný geologický průzkum , " řekl Jiří Laušman , stavební dozor z firmy Union Invest s . r . o . v Karviné .
Podle posudku z podniku Důlní průzkum a bezpečnost Paskov byl příčinou špatný stav základů okolních budov .
Podloží s tekutými písky museli zpevnit více než 150 betonovými piloty .
V současné době již zraje beton základové desky .
Podle Jiřího Laušmana je tato část stavby dosud bez stavebního povolení a firma pokračuje na vlastní riziko .
" Původní projekt doznal tolika změn , že není možné stavět podle původního stavebního povolení bez jejich schválení , " uvedla Sylvie Gabryšová , pověřena vedením stavebního odboru na Městském úřadě v Bohumíně .
" Minulou středu mě projektant požádal o ústní souhlas s pokračováním stavby .
Ten jsem nedala , protože jsou s nimi problémy , které se týkají právě předkládání podkladů pro správní řízení . "
Majitel stavební firmy SSASO Pavel Sochor je jiného názoru :
" Stavební povolení bylo vydáno na základě úvodního projektu .
Další už není třeba , protože změny proti původnímu projektu nebudou .
Fasádu zachováme , změní se pouze vnitřní dispozice .
Můžeme stavět podle projektu , který dostaneme od investora a ten předáme na stavební úřad . "
Podle něj se stavební povolení vydává na úvodní projekt při dodržení zadaných parametrů .
" Ty dodržujeme .
Na prováděcí projekt se stavební povolení nevydává , " říká Pavel Sochor .
" Ve smlouvě o dílo je zahrnut prováděcí projekt a základní požadavky , které musí stavitel splnit , " řekl vedoucí referátu regionálního rozvoje Okresního úřadu v Karviné Richard Kraus .
" Do úplných detailů jako jsou typy obkladaček nebo dveří nelze jít .
Jednou z předností firmy SSASO při výběrovém řízení bylo zajištění prováděcích projektů . "
Majitel stavební firmy i projektant Jiří Bobek z firmy Mapro s . r . o . z Ostravy berou bezbariérovou stavbu vážně .
Společně chtějí navíc zajistit prostředky na některé prvky , se kterými se v úvodním projektu nepočítalo .
Jedná se například o automatické otevírání hlavních i garážových dveří a o využití okolního prostoru pro bezbariérovou zahradu .
" Také město musí udělat nájezdy na chodníky a obchodníci by měli zpřístupnit své obchody pro vozíčkáře .
Jinak budou tito lidé odsouzeni pouze na svůj dům a zahradu , " upozorňuje Pavel Sochor .
Delta 99 odhalena
LEVNÝ VŮZ PŘIJALI ZÁKAZNÍCI S ROZPAKY
Praha ( brp ) -
Očekávaný automobil Delta 99 za senzační cenu necelých sto tisíc korun včera jeho prodejce - firma Auto Delta z Liberce - alespoň na fotografiích veřejně představil na výstavě Motor Show ' 92 v pražském Paláci kultury .
Dlouho utajovaný zázrak má nakonec podobu Fiatu 124 ( u nás nejblíže vozu Lada 1200 ) , který licenčně vyrábí indická firma Premier .
Vůz zastaralého designu ( automobil roku 1966 ) má motor značky Nissan o obsahu 1171 ccm , čtyřrychlostní převodovku .
Už včera si pro něj do Prahy přijelo nemálo zájemců .
Mnozí ovšem vyjadřovali velké zklamání jak nad vzhledem " zázraku " , tak nad tím , že musí předem prodejci zaplatit zálohu 50 tisíc korun .
Přestože liberecká společnost má již první zákazníky , její vůz není ještě ani schválen našimi úřady do silničního provozu .
Zástupci Auto Delty však ujišťovali , že na homologaci se již pracuje .
Pro náš trh má Auto Delta 20 tisíc automobilů Delta 99 , prodávat by je údajně měla začít během prvního pololetí příštího roku .
Přes sliby Auto Delty však ani včera vůz fyzicky nedorazil .
Dalšími akčními modely favoritů - vozy Favorit Prima , Forman Prima a Forman Excellent se na Motor Show prezentuje mladoboleslavská Škoda .
Společnost CS Autolada předvádí novou Samaru ( 1500 ccm ) s cenou 226 tisíc korun .
Na výstavě se ovšem nakupuje i ve zcela opačných cenových hladinách .
Jak nás například informovali zástupci firmy BESO , objevili se už vážní zájemci o unikátní supersportovně upravené Chevrolety Corvette za 7.5 miliónu korun .
Fanoušci vyhrožují našemu velvyslanectví
Praha ( nak , mtn ) -
Již dvakrát musela maďarská policie vyklízet a následně i prohledávat budovu čs . velvyslanectví v Budapešti , když anonymní telefonáty vyhrožovaly bombovými útoky , které prý mají pomstít zásah čs . policistů proti fotbalovým fanouškům maďarského Ferencvárose .
Pracovníkům velvyslanectví bylo telefonicky vyhrožováno i demolicí aut našich fanoušků při odvetném zápase v Budapešti .
Denně na náš zastupitelský úřad přichází také množství výhružných anonymních dopisů .
V této souvislosti nás čs . generální konzul v Budapešti Vojtěch Keselý informoval , že ostrý útok příznivců Ferencvárose na fanoušky Slovanu lze s největší pravděpodobností očekávat .
Zápas se měl původně konat na Népstadióně , ale protože je blízko velvyslanectví ČSFR , bylo střetnutí přesunuto na stadión Ferencvároszu , který má i menší kapacitu .
O Komandu 16 . září , které údajně vyhrožuje našim policistům za zásah , nemá ministerstvo vnitra SR žádné nové informace .
" Máme dostatek sil , abychom bezpečnost policistů i jejich rodin zajistili , " sdělil nám tiskový mluvčí MV SR Stanislav Ryban .
Trenéři známi
Michal Barda a Vladimír Haber se stali trenéry čs . reprezentace házenkářů .
Rozhodla o tom Čs . federace házené na základě úterního konkursního řízení .
Bývalý reprezentační brankář Barda a plzeňský trenér Haber byli podle sekretáře ČSFH Holce jako jediní schopni okamžitě převzít družstvo a zabezpečit přípravu na MS 1993 ve Švédsku .
Kanonáda Hradce a Slavie , tři nerozhodné výsledky , tak vypadalo 2 . kolo národní hokejové ligy .
Rušno bylo v Hodoníně , kde odešli předčasně do šatny domácí Jankový a Chadim s opavským Vavrečkou .
Hradec Kr . -
Zetor Brno -
Šance bez gólů
Komentuje manažer týmu ČSFR Stanislav Neveselý
" Byl jsem svědkem dvou málokdy vídaných zápasů .
Na kladenském stadiónu vedou v půlce zápasu domácí 3 : 0 , pak 4 : 2 a poslední třetinu prohrají 0 : 5 .
To je opravdu kuriozita .
Vítězné Vítkovice praktikují stejnou hru jako loni , hráči dobře spolupracují a kombinují .
A pak ten ojedinělý výsledek v Jihlavě , kde Pardubice prohrály minulý pátek 0 : 10 .
A přesto to byl dlouho vyrovnaný zápas , v první třetině jen 1 : 0 a ve druhé měly Pardubice za sedm minut tři vyložené šance .
Dost se mi nelíbilo , jak zápas potom pardubičtí hráči vypustili a svého brankáře nechali udusit .
Co je v naší lize dosti markantní : neproměňování vyložených šancí .
Úspěšná střelba často vázne .
To ale není důsledkem dobře organizované a neprostupné obrany či výjimečných výkonů brankářů .
Podle mne mohly například Pardubice dát šest gólů .
Celý problém spočívá v nízké profesionalitě útočníků v koncové fázi , kdy mají využít vydobyté střelecké pozice a zvolit účinný způsob střelby . "
Extremisté přepadli stanice u čs . - německých hranic
Teplice ( hv ) -
Zesílenou hlídkovou činnost státních hranic se Saskem zahájila Pohraniční policie .
Jak nás informoval ředitel velitelství Pohraniční policie v Teplicích pplk . Jiří Křenek , v úterý došlo v oblasti Löbau k přepadení dvou německých policejních stanic .
Útok vedly extremistické živly , které se v Německu podílejí na akcích proti uprchlíkům s cílem získání zbraní .
Odrazit jej se podařilo jen v jednom případě .
Jiří Křenek zatím neví , kolika a jakých typů zbraní se extremisté zmocnili .
Löbau leží deset kilometrů vzdušnou čarou od našich hranic ve Šluknovském výběžku .
Podle shodného stanoviska našich i německých orgánů není vyloučeno , že se o něco obdobného nepokusí na našem území .
Ilegální přechod hranic u Varnsdorfu se šesti německým příslušníkům hnutí skinhead podařil již 5 . září .
Ozbrojeni baseballovými holemi a kameny vandalsky vytloukali okna a vytrhávali ploty a až do zadržení způsobili další škody na soukromém majetku zdejších občanů .
Miliardář Perot se možná vrátí
USA :
Miliardář Perot se možná vrátí
Washington -
Schůzka texaského miliardáře Rosse Perota se šéfem Bushovy předvolební kampaně Jamesem Bakerem oživila spekulace , že by se Perot mohl znovu vrátit do boje o prezidentský úřad .
Perot ( 62 ) nedávno přiznal , že se v červenci dopustil chyby , když se boje o nejvyšší funkci v Bílém domě vzdal .
Televizní stanice NBC citovala J . Bakera , který je rovněž personálním šéfem Bílého domu , že washingtonská schůzka se konala z Perotova popudu .
Oba činitelé se na ní dohodli , že o podrobnostech jednání nebudou na veřejnosti hovořit .
Jugoslávie vyloučena z OSN : signál opožděný i bezzubý
komentáře
Jugoslávie vyloučena z OSN : signál opožděný i bezzubý
Jugoslávie , respektive její samozvaný srbsko - černohorský nástupce , byla vykázána z řad mezinárodního společenství .
Stalo se tak však příliš pozdě a navíc způsobem , který musí vyvolat značné pochybnosti o smyslu tohoto kroku .
OSN rozhodlo o trestu za " špatné chování " , aby ho však vzápětí neprohlásilo za trest , ale jen za jakousi procedurální nezbytnost obvyklou v případě , kdy po rozpadu státu nezůstane žádná jeho část dostatečně dominantní .
Zatímco část mezinárodního společenství vybavená účinnými klapkami na očích křičí , že takto tvrdě se prý nepostupovalo ani proti rasistické Jihoafrické republice , Bělehrad si bude moci okamžitě podat žádost o přijetí do OSN .
Mezitím po prvním rozčarování jugoslávští představitelé zjistí , že se vlastně zas tolik nestalo .
Daleko větším a účinnějším trestem pro ně , ale hlavně pro nevinné srbské a černohorské obyvatelstvo , bylo , je a bude ekonomické embargo .
Samotný akt vyloučení z organizace mezinárodního společenství těžko mohl být někdy zamýšlen skutečně vážně už jen proto , že OSN je bohužel institucí s minimální reálnou politickou a mocenskou váhou .
Mohl sloužit pouze jako hrozba , nátlak a tím signál neposlušnému členu společenství , že zachází příliš daleko v nedodržování ustanovených pravidel hry .
Jugoslávie zašla takto daleko ještě při zabírání chorvatského území , tedy daleko dříve , než Srbové začali s etnickými čistkami v Bosně a Hercegovině .
Když byl možná ještě čas , žádný takový signál nepřišel , a Bělehrad mohl takřka nerušeně uplatňovat své představy o " ochraně " srbských obyvatel , ale hlavně srbských zájmů .
Výjimečně tak dnes nelze než sdílet Paničovo rozčarování .
I když z poněkud jiných důvodů .
Vyhoštění Jugoslávie z OSN se minulo časem , prostorem , smyslem , a mine se i účinkem .
Je jen dalším sebeklamem mocných , kteří nehodlají svoji moc použít v zájmu správné věci - nastolení spravedlnosti a práva na Balkáně .
Pohřešují se desítky lidí
FRANCIE -
ZÁPLAVY :
Pohřešují se desítky lidí
Avignon -
Při bouřích a záplavách , které v úterý a v noci na včerejšek postihly jižní Francii , ale i Itálii a Británii , přišly o život nebo jsou pohřešovány desítky lidí .
V nejvíce postiženém departementu Vaucluse ( Provence ) zahynulo podle prvních zpráv 22 lidí a 23 jich je dosud nezvěstných .
Přívaly vody tam strhávaly auta a mosty , bylo zničeno mnoho polí .
Vláda vyhlásila departement za oblast katastrofy .
RNDr . Jaroslav Flegr , CSc .
( * 1958 ) vystudoval biologii na přírodovědecké fakultě UK .
Na katedře hydrobiologie a parazitologie této fakulty se věnuje imunologické a evoluční problematice .
RNDr . Josef Chalupský , CSc .
( * 1931 ) vystudoval přírodovědeckou fakultu UK .
Přednáší na přírodovědecké fakultě a specializuje se na parazitologii .
MUDr . Miloslav Valvoda , CSc .
( * 1943 ) vystudoval lékařskou fakultu UK v Praze .
Věnuje se ušní chirurgii na ORL klinice I . lékařské fakulty UK v Praze .
Ing . Tomáš Tichý , CSc .
( * 1952 ) vystudoval elektrotechnickou fakultu ČVUT v Praze .
V Laboratoři elektronických smyslových náhrad Ústavu fyziologických regulací ČSAV se zabývá výzkumem elektrické stimulace sluchového nervu a vývojem kochleárních neuroprotéz .
RNDr . Vladimír Vilím ( * 1951 ) vystudoval přírodovědeckou fakultu UK v Praze .
V Ústavu revmatologie v Praze se věnuje revmatologii .
Doc . RNDr . Jiří Adámek , CSc .
( * 1947 ) vystudoval MFF UK v Praze .
Na katedře matematiky elektrotechnické fakulty ČVUT se zabývá teorií kategorií .
PhDr . Josef Kandert , CSc .
( * 1943 ) vystudoval etnografii , folkloristiku a afrikanistiku na filozofické fakultě UK v Praze .
V Náprstkově muzeu v Praze se zabývá studiem společenských systémů a etnografií Afriky .
Ing . Lumír Nachmilner , CSc .
( * 1950 ) vystudoval technologii jaderných paliv na VŠCHT v Praze .
V Ústavu jaderného výzkumu v Řeži se zabývá bezpečností ukládání radioaktivních odpadů .
Petr Prosch ( * 1946 ) studoval fyziku na Pedagogickém institutu v Jihlavě .
Je zaměstnán na Správě povodí Moravy v Jihlavě a zabývá se ekologií a etologií .
Prof . Dr . Ladislav Jánský , DrSc . , ( * 1931 ) vystudoval přírodovědeckou fakultu UK v Praze .
Je vedoucím oddělení srovnávací a ekologické fyziologie , zabývá se studiem termoregulace , hibernace , horečky a zkoumá modulaci nervové aktivity neuroleptiky .
RNDr . Václav Petr ( * 1953 ) vystudoval přírodovědeckou fakultu v Praze .
V geologické knihovně této fakulty se zabývá paleontologií bezobratlých starších prvohor .
Holandské činy , ne pouhá slova
K diskusi o životním prostředí mohlo letos přispět Holandsko velice efektně .
Oznámilo , že v tomto roce omezilo zamořování ovzduší ve všech složkách .
Ústřední statistický úřad v Haagu konstatoval , že emise oxidů dusíku poklesly o 4000 t ( na úroveň 549000 t ) , oxidu siřičitého o 7000 ( na 201000 t ) a organických znečišťujících látek se dostalo do atmosféry o 18000 t méně .
Své tu sehrála především daňová podpora zavádění katalyzátorů v automobilech .
Ivo Budil
17 - 34
Gordon research conferences
Vědecká práce je nejen práce , ale i privilegium , závazek a také zábava
VLADIMÍR VILÍM
Každým rokem vyjde první březnové číslo časopisu Science s nápadným upozorněním na obálce : Gordon Research Conferences inside .
Uprostřed čísla je potom dlouhý seznam konferencí , jejich programy , místa a data konání .
Co to vlastně Gordonské konference jsou ?
Koncepce konferencí
V současném světě velkých konferencí a kongresů s tisíci účastníky jsou Gordonské konference zcela unikátní svojí koncepcí .
Základní idea je tato : na pečlivě vybrané a aktuální téma základního výzkumu z oboru chemie uspořádat konferenci , jejímž jediným cílem je shromáždit specialisty pracující aktivně v daném oboru a umožnit jim navázat osobní kontakty přímou komunikací .
Cíl : stimulovat rozvoj daného oboru , motivovat zúčastněné , umožnit a navodit přímou výměnu informací a názorů , navázání spolupráce a formulování společných projektů .
Řešení : vždy stejné určené místo konání konferencí , malá , počtem omezená skupina kvalifikovaných účastníků , neformální diskuse bez písemného záznamu v neformálním , intelektuálně stimulujícím prostředí .
Původ konferencí
První konference tohoto typu ( tehdy jediná ) se konala r . 1931 a organizoval ji dr . Neil E . Gordon z University Johnse Hopkinse v Baltimore ( USA ) pod názvem Gibson Island Research Conference .
Konference byly později známy jako Chemical Research Conferences ;
v současné době se konají , na počest svého zakladatele , pod názvem Gordon Research Conferences .
Od svého založení fungují konference jako " self - support , non - profit organization " , dobrovolná organizace s cílem napomáhat vědě .
Hlavním řídícím orgánem je Rada konferencí ( Council of the Conferences ) , v níž mají po jednom zástupci všichni původní sponzoři konference , které získal Gordon při jejím zakládání .
Těchto sponzorů je 57 , jejich seznam zahrnuje jména takových firem jako Dow Chemical Co . , Eastman Kodak , Standard Oil a Westinghouse Electric Corp .
Dále je členy Rady 15 vědců representujících základní výzkum , který není přímo podporován průmyslem .
Předsedové jednotlivých konferencí pro každý rok jsou zastoupeni v Radě jako jeho členové ex officio .
Rada volí ze svého středu výkonný výbor ( Board of Trustees ) , který má 13 členů , každý rok jsou voleni 3 noví členové na šestileté období .
Ten odpovídá za provádění všeobecné politiky , tak jak ji doporučuje Rada ;
za konkrétní organizační záležitosti zodpovídá ředitel konferencí .
Konkrétní konference
Téma každé konference je omezeno pouze dvěma požadavky : musí jít o téma základního výzkumu , které je momentálně ve stadiu vývoje " na hranicích poznání " .
Kdokoli vědecky kvalifikovaný může navrhnout nové téma písemně řediteli konferencí , který ho dále postoupí výběrové a termínové komisi .
Úkolem komise , která se pravidelně schází , je jednak hodnotit průběžně přínos pořádaných konferencí , jednak vybírat z návrhů nejslibnější témata pro budoucí konference a doporučovat je výkonnému výboru ke schválení .
Je - li téma schváleno , je jmenován předseda konference , který pak odpovídá za přípravu a průběh konkrétní konference , výběr témat pro přednášky a diskuse a výběr přednášejících .
Na závěr každé konference hodnotí účastníci anonymní anketou její přínos a navrhnou , jestli se má konat další konference na stejné téma .
Jestliže převažuje kladný názor , je zvolen předseda příští konference a výkonnému výboru je doručena žádost o její zařazení do plánu .
V současné době se konference konají vždy v letních prázdninových měsících v kampusech šesti univerzit nacházejících se ve státech New Hampshire a Rhode Island .
Konference na dané téma se může opakovat každý rok nebo jednou za dva roky .
V letošním roce se konalo celkem 115 konferencí , pokrývajících celý rozsah chemie a biochemie od fyzikální elektrochemie a radiační chemie po molekulární biologii a takových témat , jako stárnutí a rakovina .
Charakter a průběh konferencí
Jakmile je téma konference schváleno , je plně v pravomoci předsedy a všech účastníků konference , aby formovali průběh konkrétní konference s cílem co nejvíce prohloubit znalosti účastníků a motivovat je pro jejich další vědeckou práci .
Základním pravidlem je , že všechna zasedání jsou neformální , " off the record " , a že všichni účastníci mohou zcela svobodně vyjádřit svůj názor .
Z průběhu konference není vydáván žádný písemný materiál , naopak při odesílání přihlášky se všichni účastníci konference zavazují , že názory vyslovené ostatními účastníky v průběhu konference nebudou citovat v žádném svém písemném projevu a že o průběhu konference sami nevydají písemnou zprávu .
Všichni účastníci si zachovávají plné právo výsledky prezentované na konferenci publikovat nebo nepublikovat později podle vlastního uvážení .
Místo prezentace výsledků už připravených k publikování se klade důraz na formulaci budoucích problémů , návrhu cest vedoucích k jejich řešení a diskusi významu nejnovějších , třeba i dosud neověřených výsledků .
Cíli stimulovat co nejrozsáhlejší neformální komunikaci mezi jednotlivými účastníky a vytvořit pro ni dostatečný prostor jsou podřízena i další pravidla .
Konference se koná vždy od pondělka do pátku .
Dopoledne jsou věnována přednáškám , večery jsou většinou organizovány opět jako bloky přednášek nebo jako diskuse na dané téma .
Na společný večerní program ještě navazují neformální diskuse u posterů , které se často protahují dlouho přes půlnoc .
Odpoledne jsou volná , věnovaná většinou sportovním aktivitám - a určitě se snáze domluví na společném experimentu dva lidé , kteří se sice předtím osobně neznali , ale právě spolu sehráli fotbalové utkání Evropa proti ostatnímu světu .
Počet účastníků každé konference je omezen na přibližně 100 , výběr přihlášených provádí předseda ( přihláška mj . obsahuje rubriku " Publikace na téma konference za poslední 3 roky " ) .
Ti , na které se nedostalo ( u některých konferencí je to více než polovina přihlášených ) , jsou zařazeni jako náhradníci .
Fixní konferenční poplatek je závazný a stejný pro všechny účastníky včetně pozvaných přednášejících .
Předpokládá se , že všichni účastníci setrvají na konferenci po celou dobu jejího konání , budou spolu bydlet na jednom místě v univerzitním kampusu a společně se stravovat - prostě že stráví celý týden pohromadě , aby se poznali a mohli navázat kontakty .
Neformálnost a důraz na pracovní průběh konferencí jsou skutečným zážitkem pro účastníka zvyklého na několik předsedajících vzájemně si předávajících slovo při zahajovacích rituálech každého více či méně významného setkání v tuzemsku : letošní konferenci na téma proteoglykany zahájil její předseda dvěma větami ( oblečen byl přitom v jeansy a tričko ) a pak už se celý týden hovořilo vždy jen k věci .
Úkolem moderátorů jednotlivých bloků přednášek bylo především běhat s přenosným mikrofonem od jednoho diskutujícího ke druhému .
Všichni přednášející sami dodrželi jim určený čas a účast na přednáškách byla podle mého názoru stoprocentní .
Co říci na závěr ?
Účast na Gordonské konferenci je jednak prestižní záležitostí - zejména u konferencí , u nichž počet zájemců o účast vysoce převyšuje kapacitu , rozhodně nelze o výběrovém řízení říci , že by bylo formální .
Účast má nejen obrovskou hodnotu informační ( na konferenci se otevřeně diskutuje o výsledcích , které se v literatuře objeví třeba až za dva roky ) , ale je i motivující a inspirující událostí , potvrzující skutečnost , na kterou občas zapomínáme - vědecká práce je nejen práce , ale i privilegium , závazek a také zábava , jako každá činnost , kterou dělají lidé zapálení pro věc .
Náhlé usnutí
Narkolepsie je neurologické onemocnění charakterizované náhlým usínáním za jakýchkoli okolností .
Doprovází je ztráta svalového napětí , nejčastěji spouštěná náhlými a silnými emocemi .
Tento stav neurologové nazývají kataplexií .
Existují psi stižení narkolepsií i kataplexií a jejich onemocnění je velmi podobné lidskému .
Bývají ospalí stejně jako lidé a okamžitě po usnutí se objeví paradoxní spánková fáze ( také REM fáze - podle angl . " rapid eye movements " - rychlých pohybů očí , při níž je spícího nejobtížnější probudit ;
má charakteristický záznam elektroencefalografický , odpovídající bouřlivé aktivitě , a zdají se sny ) .
Kromě toho reagují kataleptičtí psi na farmaka stejně jako lidé .
Jak u lidí , tak u psů je narkolepsie podmíněna geneticky .
Uvažovalo se , že narkolepsie je onemocněním systému regulujícího paradoxní spánek .
Retikulární formace je název pro vývojově starý oblak neuronů táhnoucí se mozkovým kmenem - mozkový kmen je souhrnný název prodloužené míchy , Varolova mostu a středního mozku a připomíná stvol , na němž jsou " nasazeny " hemisféry .
Součástí retikulární formace jsou neuronální systémy podílející se na regulaci spánku a bdění , včetně REM fáze .
U narkoleptických psů byly ve střední části prodloužené míchy nalezeny skupinky nervových buněk , které jsou vysoce aktivní pouze v průběhu ztráty svalového napětí ( kataplexie ) a při paradoxním ( REM ) spánku ( Science 252 , 1315 , 1991 ) .
Zdá se , že jde o neurony , jejichž činnost je odpovědná za náhlou ztrátu svalového napětí charakterizující kataplexii .
Přitom jiné nervové buňky prodloužené míchy v průběhu kataleptického stavu nebyly činné , zato však byly činné při REM spánku .
Kataplexie se tedy odlišuje od jiných stavů bdění a spánku ovlivňovaných činností mozkového kmene .
Bližší poznání mechanismu odchylné činnosti popsaných neuronů patrně přispěje k lepšímu léčebnému zvládnutí tohoto ne zcela vzácného , nepříjemného a svým způsobem ohrožujícího onemocnění .
František Koukolík
Pro vědeckého pracovníka je vůbec dobrým ranním sportem házet denně před snídaní jednu zamilovanou hypotézu do stoupy - člověka to udržuje mladým .
KONRAD LORENZ : Tak zvané zlo .
Mladá fronta , Praha 1992 , str . 17
Jarmark a chrám
STANISLAV KOMÁREK
Mezi mé nejpozoruhodnější zážitky r . 1992 patří návštěva v Praze konané konference Transpersonální společnosti .
Celá atmosféra nějakým způsobem výrazně zohledňuje postmodernistní prožívání světa , k němuž hnutí New Age logicky náleží .
V programu se zajímavě proplétá nejhlubší moudrost i nejprázdnější tlach , jarmareční pestrost a podbízivost s atmosférou tajemna a věcí skrytých , snobství a afektované sektářství s láskou a hlubokým vhledem .
Pro člověka odchovaného tradiční novověkou přírodovědou je tato okolnost poměrně zneklidňující - postmodernistní svět nemá přesná měřítka k oddělení " správného " od " nesprávného " , jako ho měl svět moderní .
Co je moudro a co žvást , co světectví a co tajtrlictví se poznává jen těžko a jen s velkou latencí , tak říkajíc po ovoci .
Člověk modernistní éry má však jen zřídka dost trpělivosti čekat s determinací něčeho až do okamžiku fruktifikace sledovaného objektu .
Navíc zde jedno od druhého nelze nějak oddělit ve smyslu přebírání a třídění směsi - New Age vždy holisticky zdůrazňoval význam komplexnosti a celku a chová se podle toho .
Nežli střídat nadšený zájem se zděšením a nevolí je lépe celou věc sledovat spíš v rovině jevové , něčeho , co se děje , asi jako představení Hamleta na jevišti , rozkvétání sasanek či výbuch Etny .
Druhým zdrojem podivu je právě ona jarmareční komponenta celého dění .
To se podle obecného mínění na vysokou nauku nesluší a současná novověká věda stejně jako většina vyvinutých náboženství má ráz důstojný , střízlivý a jaksi utažený .
U různých náboženských systémů je tomu však jinak - výrazně jarmareční rysy lze pozorovat v hinduismu , evropském baroku i jinde .
Ostatně německý výraz Messe znamená zároveň mši i trh či veletrh , neklamný důkaz toho , že obě věci v raném Germánstvu probíhaly současně .
Zajímavější je zamyslet se nad obdobnými prvky ve vývoji novověké přírodovědy , zejména v jejích ranějších fázích .
Veřejné pitvy a vivisekce , též i předvádění zrůd , se v 16 . - 18 . století těšily obecné pozornosti a nadšení .
Jak lze usoudit z délky některých pitev ( celá sekce mnohdy s přestávkami trvala i třeba deset dní ) , musel být i olfaktorický zážitek v posledních fázích nezapomenutelný .
I fyzikální experimenty byly často provozovány veřejně za asistence davů - vzpomeňme na Guerrickovy pokusy s magdeburskými polokoulemi či oblíbené předvádění leydenských lahví .
Ještě počátkem 19 . století prezentuje úspěšný objevitel britské královské rodině Faradayovu klec .
Z poloviny minulého století se zachovala roztomilá rytina zachycující novoroční hostinu , kterou uspořádal britský paleontolog Owen pro své přátele - odehrávala se v papírmašovém modelu plesiosaura , zdobeném věnci a lampióny ( biologie zde , jako i v jiných aspektech , poněkud se zpožděním následovala vývoj fyziky ) .
Valná většina těchto na dnešní vkus poněkud dryáčnických představení má jeden společný aspekt - kromě poučení poskytuje divákům bytostný zážitek , ať už řízeným bouřením živlů , či existenciálním šimráním při spatření odkrytých útrob , krve stříkající z artérií či různých monstrozit .
Teprve druhá polovina minulého století etablovala pojem vědy bezvýhradně důstojné , komisní a usilující o pozornost jinde než na náměstích .
V případě hnutí New Age se naskýtá myšlenka , že máme zřejmě co činit s novějším případem téhož .
Je zde snad jediný rozdíl - produkce raných fází moderní přírodovědy byly jaksi silácké a tvrdé , manipulující a zraňující - zkrátka typicky maskulinní .
Víceméně femininní charakter základních tezí hnutí New Age zdůrazňuje už F . Capra ve svém Bodu obratu .
Co že to hnutí přinese ?
Je skutečně nutno dočkat plodů , protože jiná forma posouzení v této kategorii jevů není relevantní .
Ale v otázce jeho vnější sebeprezentace by jiné , starší ideologické systémy neměly pouštět ze zřetele onu příslovečnou kočku , zapomenuvší , že sama byla taky kotětem .
Šéf detektivů stále na stopě aidsu
JIŘÍ JONÁK
Pod tímto nadpisem se objevil v srpnovém čísle časopisu Time článek o dr . Luc Montagnierovi , který před lety objevil původce nemoci aids , virus nazvaný HIV .
V posledním roce dochází k nepříjemnému posunu v nazírání na úspěšnost světového zdravotnictví v boji s touto chorobou a její označení " neporazitelný nepřítel " charakterizuje tuto situaci zatím zcela výstižně .
Ukazuje se , že patogeneza aidsu je daleko složitější , než jsme si dovedli vůbec představit , což je v prvé řadě dáno dosud neobjasněnými schopnostmi jeho původce , retroviru HIV .
Všechny mechanismy vzájemné interakce a její regulace mezi retrovirovým genomem a genomem hostitele se dosud nepodařilo odhalit , přichází se stále na nové geny , které řídí replikaci viru .
A především , nikdo nedovede určit , proč , z jaké příčiny , obvykle až po několika letech " spánku " v lidských buňkách ( integrován v lidské DNA ) , se najednou HIV probudí a způsobuje aids .
Co spouští tuto smrtelnou fázi infekce ?
Jakým mechanismem ničí HIV imunitní systém ?
Ukazuje se , že lymfocytární buňky CD 4 , které virus nesou , umírají skoro stejně rychle jako ty , ve kterých není .
Nevede infekce virem HIV nakonec spíše k tomu , že se imunitní systém vyprovokuje k sebezničení ?
A pak samozřejmě je zde zásadní memento : ještě nikdo , kdo onemocněl aidsem , nepřežil .
Žádnému lidskému organismu se tedy dosud nepodařilo nad virem zvítězit .
Tedy nikdo ani neví , jaké složení by měly mít protilátky , antiserum , které by mohly před nemocí ochránit .
Žádní rekonvalescenti , jako v případě jiných infekčních chorob , neexistují .
A nakonec v dnešní době nejvíce přetřásaná otázka : je HIV opravdu původcem aidsu ?
Neexistuje ještě nějaký jiný původce ?
Na 8 . mezinárodní konferenci o aidsu v Amsterodamu , které se zúčastnilo více než 11000 vědců , se mluvilo asi o 30 případech ( z celkového počtu asi 1.7 miliónu známých případů aidsu ve světě ) , kdy u pacientů s aidsem nebyla nalezena ani stopa po HIV .
Toto všechno jsou samozřejmě i otázky pro L . Montagniera .
V době všeobecného vystřízlivění z přehnaného optimismu nad současnými znalostmi o patogenezi aidsu by proto právě jeho stanoviskům snad nebylo vhodné upírat na směrodatnosti .
Za 9 let soustavné práce L . Montagnier svůj virus jistě dobře poznal .
Nevěří , že by aids nebyl spojen s HIV , že by zde mohl existovat jiný virus .
Naopak zdůrazňuje , že virus HIV tím , že mění ( při každé replikaci ) velmi rychle svůj genetický materiál , může velmi snadno uniknout jakékoliv krevní ( protilátkové ) zkoušce .
Stejným mechanismem se de facto stane neviditelný i pro vlastní imunitní systém organismu .
Na druhé straně stojí L . Montagnier stále ( od r . 1990 ) za svou teorií , že virus HIV má pomahače , a to organismy zvané mycoplazmata .
Mycoplazma ( starší označení L - organismy ) je rod gramnegativních , obvykle nepohyblivých mnohotvárných baktérií .
Od ostatních se liší tím , že nemají pravou buněčnou stěnu .
Byly izolovány z lidí i živočichů a je jich známo asi 70 druhů .
Patogenních pro člověka je 10 druhů , nejvýznamnější je M . pneumonie , původce atypického zánětu plic , další se vyskytují v močo - pohlavních ústrojích a v hltanu .
Mycoplazma má být kofaktorem , který spouští celý proces přeměny infekce virem HIV v onemocnění AIDS .
Podle L . Montagniera exploze sexuální aktivity v USA v průběhu 70 . let umožnila rozšíření silného kmene mycoplazmat , který byl rezistentní k antibiotikům .
HIV zatím odpočíval v Africe .
Podle spekulací L . Montagniera začala epidemie aidsu tehdy , když se virus a mikrob dostaly k sobě , snad na Haiti .
Okamžitě však vyvstává otázka , proč je Afrika , a ne USA , zemí s daleko největším počtem případů aidsu ( 69 % ) ?
Podle výsledků studia krevních vzorků starých deset a více let se prokazuje , že HIV byl v Africe přítomen dávno před tím , než se objevil aids .
A nebo se tady choroba aids v té době nediagnostikovala ?
Rozhodně to však nebyla epidemie jako nyní .
Tedy otázek mnoho , odpovědi jen v oblasti dohadů .
Součinnost více faktorů ( ale jakých ? ) při vývinu onemocnění aidsem se však zdá nyní velmi pravděpodobná .
OBSAH
Pramatka Eva
Jaroslav Brouček 665
Jak se dozvídáme , co si myslíme
Milan Mareš 667
Mozek a chaos
Ivan Dvořák , Jiří Wackermann , Milan Paluš 669
Sebeléčení zvířat
Prokop Málek 673
Neobyčajné terpény
Gabriel Hocman 674
Azadirachtin a nové biologické pesticidy
Ivan Hrdý 676
Gondwanská fosilní flóra
Jiří Kvaček 677
Fyzika pro mystiky
Robert P . Crease , Charles C . Mann 684
Jozef Huszár 689
Z DOPISŮ REDAKCI 664
POZNÁMKY A GLOSY
675
Smějte se , budete zdrávi 688
Šéf detektivů stále na stopě aidsu 690
Svět pod mikroskopem 695
ZAMYŠLENÍ NAD KNIHOU
Zdeněk Kalista : Tvář baroka 696
A . Vališová : Asertivita v rodině a ve škole 696
Paul Johnson : Dějiny 20 . století 696
F . A . Hayek : Právo , zákonodárství a svoboda 696
DISKUSE
Základy hypnózy 697
Neznámo na mém stole 697
Paranoidní přírodověda 698
ESEJE
Střed Evropy 701
Okraj stepi 701
ŘÍJEN VE VĚDĚ 702
VYBRALI JSME Z ČASOPISŮ 705
AKTUALITY
Obezita 707
Katastrofa pro danausy 707
Král David , dobytí Jeruzaléma a speleologové 707
Přestavby mozkové kůry 707
Hľadanie lieku proti aidsu pokračuje 708
Nová metoda odstraňování ropných skvrn 708
Obří baktérie 708
Saharský prach a evropské deště 708
Podivná volba ruských akademiků 708
Zprava doleva a obráceně 709
Společnost Xerces 709
JAZYKOVÝ KOUTEK
Něco o středu , kvádru a pavoucích 709
UMĚLECKÁ PŘÍLOHA
Jiří Fiala : Od neosoby k já 710
Vladimír Janoušek 711 , 712
Zdeněk Kalista : TVÁŘ BAROKA .
SNP Praha 1992 , 172 stran , 8 obr . , doslov J . Opata .
1 . vydání
Zdeněk Kalista ( 1900 - 1982 ) patří mezi přední české historiky .
Byl žákem J . Pekaře .
Zabýval se především českým barokem .
Celkem vydal 83 knih včetně tak závažných titulů , jakými jsou Bohuslav Balbín ( 1939 ) , Výbor z díla Josefa Pekaře ( 1940 ) , České baroko ( 1941 ) , Česká barokní gotika a její žďárské ohnisko ( 1970 ) a mnoho dalších .
R . 1952 byl odsouzen za velezradu a po osmi letech vězení propuštěn .
Později byl rehabilitován , ale ruské tanky mu r . 1968 uzavřely možnost přednášet na filozofické fakultě UK v Praze .
Po roce 1971 publikuje převážně v cizině .
Ve svých 75 letech uprostřed rozdělané práce nad třemi důležitými monografiemi ztrácí Z . Kalista zrak .
Nemůže pracovat s literaturou .
Bojí se smrti , kterou nelze zahnat intenzívní prací .
Z nejčernějšího zoufalství jej vytrhne objev , že prsty uvyklé na přepisování tisíců stran textů si pamatují písmena na klávesnici psacího stroje .
Nad čistými listy papíru v " barokní atmosféře " smrti , nemoci a zoufalství , ale také klidu a projasnění začíná Z . Kalista bilancovat barok i svůj život pevně s ním spjatý .
Pátrá nikoliv ve vědeckých monografiích , číslech a datech , ale v sobě .
Snaží se vyjádřit podstatu baroku , jeho duchovní rozměr .
Nepíše pro uznání nebo slávu .
Práce na knize je jeho osobním hledáním .
Obává se , zda ve svých předešlých pracích nebyl příliš vnějškový , příliš scientistický .
Je upřímný , poctivý a svým způsobem heroický .
Čerpá nejenom z obrovských znalostí svého života , ale i z dob , kdy se kamarádil s J . Wolkerem a vydal šest sbírek básní .
Tento " Todtentanz " , zápas Starce se Smrtí , připomíná dílo posledních dvou let jiných znalců baroka - Antonína Dvořáka a Bedřicha Smetany - a ilustruje podobenství o olivách , jež drceny , vydávají ze sebe to nejlepší .
Výsledkem Kalistova zpytování je 22 kratších esejů o baroku , jež on sám označuje jako " poznámky , jež zabloudily na okraj života , a skicář problémů a odpovědí " .
Zabývá se v nich mnoha rozmanitými aspekty baroku a jeho životního názoru - např . zámořské objevy a problém úžasu , Švejk v zrcadle barokního hrdinství , průlom smrti , pojem nobility , chápání čísla v renesanci a baroku , eremitismus a růst klášterů , barok na ruské půdě , blud o baroku jako výtvoru protireformace , prostorové cítění barokního lidského typu , Robinson Crusoe jako jedna z posledních velkých postav literárního baroku a dalšími otázkami , jež se stávají spíš svědectvím o člověku než pouhou výpovědí o baroku .
Je to mimořádná kniha , jejíž cenu ještě zvyšuje citlivý závěr Jaroslava Opata a výběrová bibliografie prací Zdeňka Kalisty .
Václav Cílek
Obří baktérie
Když slyšíme slovo baktérie , představíme si něco hodně malého , mikroskopického .
Studentka Univerzity v Indianě ( USA ) Ester Angertová však objevila baktérii , kterou je vidět pouhým okem !
Je přes půl milimetru dlouhá , i když široká jen kolem 60 mikrometrů .
Našla ji v trávicí trubici ryby zvané bodlog ( Acanthurus ) , žijící na Velké bariéře v Austrálii .
Nejprve si myslela , že jde o nějakého podivného prvoka , ale záhy bylo zřejmé , že je to baktérie .
Potvrdila to jak cytologická zkoumání - objevený organismus nemá jadernou blánu , tak i srovnání sekvencí genů pro ribozomální RNA .
To dokonce ukázalo na jistou příbuznost s baktériemi rodu Clostridium .
Již r . 1988 byl popsán rod baktérií poeticky pojmenovaný Epulopiscium ( rovněž nalezený ve střevě bodloga z Rudého moře ) .
Ve střevě ryb se zřejmě živí zelenými řasami , které jejich hostitelé spásají .
Proto to latinské spojení epulo ( ten , kdo poskytuje a řídí hostinu ) a piscis ( ryba ) .
Objevitelka obří baktérie se domnívá , že její baktérie má stejný způsob života a patří do téhož rodu jako Epulopiscium ( Science 256 , 1629 , 1992 ) .
Josef Chalupský
36 - 34
Svět kolem sebe si uvědomujeme svými smysly , a snad nejbohatším naším smyslem je zrak .
Pozorované předměty nebo děje však potřebujeme často fotograficky zobrazit buď za účelem dokumentace . . . nebo i z pohnutek dojmových . . .
Knížka je určena jak pracovníkům , kteří užívají mikroskopu ve svém povolání , tak milovníkům přírody , kterým odhaluje těžce přístupný , ale krásný mikrosvět .
Chce pomoci mladým fotografům , kteří se chtějí věnovat fotografii ve vědeckých ústavech . . .
Konečně by ráda získala pro tento vděčný obor i amatérské fotografické pracovníky , kteří tu mohou najít nejen novou tématiku , ale zároveň svou prací mohou prospět vědě .
Mikrofotografie klade velké požadavky jak na mikroskopickou , tak i fotografickou techniku .
I zkušený mikroskopik , přistoupí - li ve svém oboru k fotografii , pozná , že musí při přípravě svých objektů pracovat opatrněji a přesněji , nežli byl snad do té doby zvyklý .
A fotograf amatér , vychovaný reklamním heslem " stiskněte spoušť , všechno ostatní obstaráme my " , by poznal velmi záhy , že s tímto způsobem práce tu daleko nedojde .
JIŘÍ FIALA a JAN SCHLEMMER , Základy praktické makrofotografie a mikrofotografie , Orbis , Praha , 1956
Souvisí kolorektální karcinom s nutričními faktory ?
MILENA ČERNÁ
Kolorektální karcinom ( rakovina tlustého střeva a konečníku ) je třetím nejčastěji diagnostikovaným zhoubným onemocněním .
Jeho výskyt se podle Světové zdravotnické organizace odhaduje na 570000 případů ročně .
Stoupající výskyt tohoto onemocnění v západních zemích ( bohužel však také u nás ) je logicky doprovázen snahou o bližší objasnění jeho etiologie a nalezení účinných preventivních mechanismů .
Největší význam při vzniku kolorektálního karcinomu se přisuzuje především výživě .
Nejvýraznější vliv je připisován dvěma faktorům - množství konzumovaného tuku a nedostatku vlákniny přijímané potravou .
Zcela zřetelně to ukázaly studie u přistěhovalců z oblastí s nízkou spotřebou živočišných tuků do zemí s tzv . západním ( to však znamená i naším ) způsobem stravování : přizpůsobení se těmto stravovacím zvyklostem bylo provázeno i zvýšeným výskytem karcinomu tlustého střeva .
Mechanismus působení zmíněných faktorů je vysvětlován poměrně jednoduše následujícím způsobem : Nadměrný přívod tuků ( tj . více než 40 % celkové energetické potřeby ) je provázen jednak zvýšenou tvorbou žlučových kyselin , jednak změnou charakteru střevní mikroflóry ve smyslu převahy striktně anaeróbních druhů schopných svým enzymovým vybavením transformovat tyto primární žlučové kyseliny na sekundární .
Tyto deriváty žlučových kyselin se pak uplatní v druhé , promoční fázi karcinogenního procesu .
Obecně se však přijímá představa , že proces karcinogeneze probíhá v několika postupných změnách , označovaných poněkud zjednodušeně jako fáze iniciace , promoce a progrese .
Žlučové kyseliny , resp . od nich odvozené deriváty se tedy mohou v promoční fázi uplatnit pouze tehdy , působí - li na buňky , v nichž již proběhla první fáze karcinogeneze , charakterizovaná porušením normálního , stabilního genetického kódu .
Předpokládá se , že za iniciační fázi jsou zodpovědné zejména chemické látky s tzv . genotoxickým účinkem , které vazbou na nukleofilní místa buněčného jádra a tvorbou adduktů blokují bezchybný přenos genetické informace .
V případě karcinomu tlustého střeva se však dosud nepodařilo zodpovědět otázku , které komponenty se mohou uplatnit jako spouštěcí , iniciační mechanismy celého procesu karcinogeneze .
Strava člověka může obsahovat celou paletu látek s význačným genotoxickým působením a je pravděpodobné , že řada z nich působí jako iniciátory karcinogenního procesu .
V rozporu s obecně zafixovanou představou však nejzávažnější riziko nepředstavují aditivní látky , ani chemické kontaminanty prostředí vstupující do potravinových řetězců , ale spíše látky s přirozeným výskytem , komponenty utvářené v průběhu technologických postupů či produkty vznikající endogenně na základě metabolických procesů .
V posledních letech se velice intenzívně diskutuje zejména o uplatnění skupiny genotoxicky aktivních látek , k jejichž tvorbě dochází v průběhu tepelné úpravy pokrmů .
První podnět pro tuto myšlenku poskytla práce japonských autorů ( prof . Sugimury a dalších ) publikovaná r . 1977 , která upozornila na přítomnost mutagenní aktivity v kondenzátu kouře i v povrchové krustě jednoho z nejčastěji konzumovaných japonských pokrmů - pečených sušených ryb .
Mutagenita , detegovaná Amesovým testem ( tj . pomocí indikátorových mikrobiálních kmenů Salmonella typhimurium ) byla přitom značně vyšší , než by odpovídalo obsahu benzo ( a ) pyrenu a dalších polycyklických aromatických uhlovodíků , které vznikají nedokonalým spalováním organických látek .
U téhož pokrmu v syrovém stavu nebylo zvýšení mutagenní aktivity pozorováno .
Bylo tedy zřejmé , že za přítomnost mutagenního efektu musí být zodpovědné nějaké další složky , vznikající v důsledku působení tepla .
Další práce pak ukázaly , že se tyto látky tvoří nejen při extrémně vysoké teplotě , ale i v průběhu běžné kuchyňské úpravy stravy .
Od doby zveřejnění první informace se podařilo nashromáždit značné množství poznatků o jejich složení i biologickém účinku .
Pokusme se tedy shrnout dostupné poznatky o těchto komponentách .
Zcela jasně bylo prokázáno , že tyto látky vznikají v průběhu vaření či jiné tepelné úpravy pokrmů obsahujících živočišné proteiny .
Rozhodující je při tom nejen vlastní přítomnost bílkovin , ale v prvé řadě obsah kreatinu .
Reakce je dále usnadňována přítomností volných aminokyselin .
Mutagenita pokrmů obsahujících rostlinné proteiny je naproti tomu neprůkazná nebo velice nízká .
Vznik mutagenních komponent se obecně zvyšuje s teplotou použitou při kuchyňské úpravě ( při vzestupu teploty z 200 na 300 0 C se zvýší mutagenita zhruba na pětinásobek ) .
Doba tepelného opracování není sice tak důležitá , přesto však i zde s jejím prodlužováním obsah mutagenních látek v pokrmu stoupá .
Pro vlastní tvorbu těchto látek má značný význam jednak zvolený způsob kuchyňské úpravy ( nejvíce mutagenních produktů vzniká při smažení , v sestupném pořadí pak následuje grilování , pečení , vaření a nakonec mikrovlnný ohřev , kde mutagenní látky tohoto typu nebyly prokázány ) , jednak druh opracovávaného masa ( opět v sestupném pořadí : hovězí , vepřové , jehněčí , drůbež , ryby ) .
Důležité je , že mutagenní pyrolyzáty jsou obsaženy nejen ve vlastním pokrmu , resp . v jeho povrchových vrstvách , ale i v párách vznikajících při vaření , což zvyšuje celkovou mutagenitu ovzduší vnitřních prostor bytu , zejména kuchyně a zvyšuje tak možnost expozice člověka .
Po stránce chemické struktury je možno zařadit všechny až dosud izolované mutagenní pyrolyzáty mezi heterocyklické aminy ( pyrido - imidazoly , indoly , chinoliny , chinoxaliny , pyridiny a benzoxaziny ) .
Bezpečně bylo dosud identifikováno 14 látek , předpokládá se však existence až 25 struktur .
Heterocyklické aminy , zejména pak imidazochinolinové deriváty , patří obecně mezi nejsilnější bakteriální mutageny , a kdyby výsledky Amesova testu měly být brány jako jediné kritérium genotoxického rizika , zaujímaly by tyto látky skutečně jedno z předních míst .
Vždyť bakteriální mutagenita většiny z nich , vyjádřená počtem revertant indukovaných 1 g látky , je řádově mnohonásobně vyšší než působení stejného množství některých prokázaných karcinogenů , jako např . aflatoxinu B 1 nebo benzo ( a ) pyrenu .
Celková mutagenní aktivita , které je člověk vystaven v důsledku konzumace tepelně upravené bílkovinné stravy , odpovídá v průměru indukci 5600 revertujících , tedy mutací pozměněných indikátorových bakteriálních buněk denně .
Toto číslo však v žádném případě nemůže charakterizovat závažnost tohoto jevu , zejména proto , že prognostický význam bakteriální mutagenity pro vyjádření rizika karcinogenity je dosud nejasný .
S údaji o genotoxicitě , které by byly získány v jiných modelových systémech na úrovni savčích buněk či celého organismu , se v literatuře lze setkat méně často .
I když některé studované heterocyklické aminy jsou schopny indukovat výměny sesterských chromatid , neplánovanou syntézu DNA , chromozomové aberace , event . i další změny , zjišťovaný biologický efekt není výrazný a neodpovídá vysokému genotoxickému potenciálu u bakteriálních systémů .
Výsledky testů karcinogenity u pokusných zvířat prokázaly jednoznačně , že všechny až dosud identifikované pyrolyzáty jsou schopny indukovat zhoubné nádory u myší a krys obou pohlaví .
Byly pozorovány jak nádory v oblasti gastrointestinálního traktu ( dutiny ústní , žaludku , střeva , jater ) , tak i tumory kůže , plic či zevního ucha .
V těchto nádorových buňkách byla přitom zjištěna i přítomnost aktivovaných onkogenů .
Nepotvrdil se však vzájemný vztah karcinogenního a mutagenního efektu .
Vysoká bakteriální mutagenita neznamená tedy automaticky vysoké karcinogenní působení .
K indukci nádorů u pokusných zvířat je přitom potřeba mnohonásobně vyšších dávek , než jakým je vystaven člověk v běžném životě , a je pravděpodobné , že existují mechanismy blokující působení těchto látek v podmínkách in vivo .
O kvantitativním zastoupení jednotlivých heterocyklických aminů v běžné stravě existuje dosud jen málo údajů .
Předpokládá se , že průměrný konzument může být vystaven dávkám v rozsahu několika set nanogramů denně .
O tom , že mutagenní pyrolyzáty jsou v tepelně opracovaných pokrmech přítomny v nízkých koncentracích , svědčí i skutečnost , že při jejich izolaci z potravy bylo nutno použít 10 - 100 kg masa , aby bylo získáno množství dostačující k jejich identifikaci .
Obsah těchto látek v potravě však není uniformní , a pro různé pokrmy jsou proto charakteristická určitá množství i složení .
Jestliže již samotná detekce tak nepatrného množství heterocyklických aminů v potravě není jednoduchá , o to obtížnější je průkaz těchto látek v biologickém materiálu exponovaných osob .
Přitom právě sledování tzv . biomarkerů expozice , tj . určitých biologických změn signalizujících vstup a účinek těchto látek v organismu , by pomohlo ozřejmit skutečnou expozici a posoudit její závažnost a zdravotní riziko pro člověka .
Ze všech dosud dostupných informací je totiž zřejmé , že diskutované heterocyklické aminy jsou látky s nezanedbatelnou biologickou aktivitou , kterou je nutno vzít v úvahu při posuzování významu výživy v onkogenních procesech .
Rozhodující je zejména objasnění mechanismů , kterými se tyto látky účastní biologických procesů v organismu .
Z hlediska vyjádření mutagenního efektu a možnosti jeho ovlivnění je důležitá informace , že všechny heterocyklické aminy patří mezi tzv . promutageny .
Znamená to tedy , že jejich mutagenita se může projevit až po jejich metabolické přeměně v organismu , na které se podílí řada enzymových systémů , především nespecifické monooxigenační enzymy závislé na cytochromu P 450 , resp . na jeho izoenzymu P 450 IA 2 .
Tento systém , působící především v jaterních buňkách , ale přítomný i v jiných orgánech a tkáních , se obecně podílí na biotransformaci cizorodých látek .
Jeho metabolickou kapacitu je možno zvýšit působením řady komponent vstupujících do organismu z prostředí ( léky , chemické sloučeniny aj . ) , což u metabolitů s mutagenním a karcinogenním působením vede ke zvýšení tvorby těchto nežádoucích struktur .
Stojí snad za zmínku , že k indukci může dojít i působením samotných heterocyklických aminů , které tak - alespoň v experimentálních podmínkách - mohou zvyšovat svoji vlastní aktivaci na mutagenní metabolity .
Enzymový systém cytochromu P 450 nachází však uplatnění nejen při aktivaci , ale i při detoxikaci heterocyklických aminů a to , zda převáží pochody aktivační či detoxikační , závisí na působení dalších , většinou opět nutričních faktorů .
Vlastní mutagenní potenciál závisí pak na vyváženosti vzniku mutagenních produktů a současně probíhajících detoxikačních reakcí .
Předpokládá se , že konečný reaktivní produkt představuje vysoce reaktivní elektrofilní nitreniový iont .
Kovalentní vazba na makromolekuly a následná tvorba adduktů má tedy zásadní význam pro zahájení celého karcinogenního procesu .
Záleží pak na faktorech ovlivňujících promoční fázi ( např . již zmíněný zvýšený obsah tuku nebo nedostatek vlákniny ve stravě ) , zda skutečně ke vzniku nádoru dojde .
V zájmu úplnosti je nutno dodat , že kromě vlastní enzymové činnosti organismu se na metabolismu heterocyklických aminů podílí i metabolická kapacita střevní mikroflóry .
Enzymové systémy střevních mikroorganismů hydroxylují např . imidazochinolin ( IQ ) na 7 - hydroxy - IQ , který je schopen přímého mutagenního účinku .
Tento metabolit byl také izolován ze stolice lidí konzumujících převážně masitou stravu .
Při kontinuální dostatečně vysoké expozici nelze pak vyloučit přímý kontakt tohoto metabolitu s buňkami střevní sliznice a následné iniciační působení .
Vidíme tedy , že o biologickém účinku heterocyklických aminů v organismu rozhoduje nejen jejich přítomnost ve stravě , ale především jejich biotransformace v organismu , která úzce souvisí i s individuální vnímavostí osob .
Z těchto skutečností vychází i primární prevence , jejíž možnosti spočívají obecně ve vyloučení či omezení škodlivých látek v prostředí , v blokádě biologického efektu v organismu i ve zvratu již navozených změn .
Je zřejmé , že při dosavadních stravovacích zvyklostech není možno přítomnost těchto látek ve stravě zcela vyloučit , je však reálné ovlivnit jejich tvorbu šetrnou tepelnou úpravou .
Lze však také využít tzv . chemoprevence , to znamená schopnosti některých látek přirozeného i syntetického původu nejrůznějšími mechanismy potlačovat nebo i přerušit karcinogenní proces .
Heterocyklické aminy jsou velice účinně inaktivovány - převážně mechanicky - adsorpcí na současně konzumovanou vlákninu .
Rovněž zeleninové a ovocné šťávy jsou schopny blokovat jejich účinek .
Na tomto inhibičním efektu se podílí řada mikronutrientů od vitaminů ( kyseliny askorbové , karotenoidů ) přes rostlinné fenoly , flavonoidy , rostlinné peroxidázy , až po samotný chlorofyl .
Tyto složky mohou ovlivňovat biotransformaci heterocyklických aminů ve smyslu převahy detoxikačních pochodů , nebo se uplatní svým antioxidačním působením .
Antioxidační účinek se předpokládá i u potlačení mutagenního efektu , ke kterému dochází při přidání sojového proteinu k pokrmu před vlastní tepelnou úpravou .
Uvažuje se rovněž o určitém protektivním účinku některých nenasycených mastných kyselin .
Všechny tyto údaje jsou značně nadějné a poskytují mnoho možností pro praktické využití v primární prevenci na podkladě výživy .
Je však expozice heterocyklickým aminům skutečně zdravotním rizikem pro člověka ?
Odpovědět na tuto otázku je nesmírně obtížné , uvážíme - li působení řady faktorů s účinky mnohdy protichůdnými .
Při odhadu rizika pro člověka se vychází ze specifického biologického účinku látky , její dávky a doby expozice .
Na jedné straně tedy stojí nepopiratelný genotoxický a karcinogenní efekt těchto látek a kontinuální , v podstatě celoživotní expozice , na druhé straně pak jejich relativně nízká koncentrace ve stravě a reálná možnost současného ovlivnění ochrannou výživou .
Současný stav poznání nedovoluje zaujmout jednoznačné stanovisko ke zdravotnímu významu pyrolyzátů a k jejich důležitosti ve výskytu kolorektálního karcinomu .
Velice pravděpodobně představují tyto látky pouze jeden z mnoha faktorů zapojených do procesu vzniku a rozvoje karcinogenních změn .
V zájmu primární prevence nelze však potenciální negativní působení těchto složek pominout a je naší povinností využít všech dosud známých poznatků a praktických přístupů ( změny stravovacích zvyklostí , změny kuchyňské úpravy , chemoprotektivních látek ) k minimalizaci očekávaného negativního působení na zdraví , i když účinnost těchto zásahů bude možno zhodnotit až v budoucnu .
SLOVNÍČEK
addukt
revertanta
sesterská chromatida
chromozomová aberace
enzymový systém cytochromu P 450
R . 1968 založilo na římské Accademia dei Lincei sedmdesát vědců , průmyslníků a politiků z 25 zemí Římský klub , společnost , která se rozhodla studovat globální otázky vyvolané bouřlivým rozvojem techniky , čili jak se dříve říkávalo , s vědecko - technickou revolucí .
Rozhodli se působit svými rozbory na veřejné mínění i politiky .
Záhy po svém založení Římský klub zadal třicetiletému odborníkovi na počítačovou techniku , původem chemickému inženýru Dennisi Meadowsovi úkol udělat prognózu vývoje některých společenských faktorů v budoucích letech , která by vycházela ze současných vývojových trendů .
Projekt byl financován třemi sponzory částkou 25000 dolarů .
Meadows se svou ženou Donellou a dalšími 16 spolupracovníky pracovali na počítačových systémech massachusettské techniky ( MIT ) a soustředili se na pět charakteristik : růst industrializace , zvětšování počtu obyvatel , světová podvýživa , vyčerpávání zdrojů surovin a znečišťování životního prostředí .
Opírali se o metodiku dynamiky systémů , kterou vypracoval a použil ve svém modelu světové společnosti uveřejněném v knize Industrial Dynamics ( 1961 ) profesor kybernetiky na MIT Jay W . Forrester .
Ve své úvaze z r . 1969 se Forrester zabýval velmi podobnými faktory růstu jako Meadows :
Růst obyvatelstva vyvolává tlak na silnější industrializaci , na větší produkci potravin a na růst osídlené plochy Země .
Zvýšená produkce potravin , větší množství průmyslových produktů a větší osídlená plocha má za následek větší růst populace .
Tím vznikají uzavřené okruhy , v nichž jeden faktor katalyzuje růst ostatních .
Proti tomu působí faktory brzdivé , jako vymírání obyvatelstva následkem nedostatku potravin nebo znečištění životního prostředí .
Forrester se domnívá , že technickými prostředky nelze katastrofický vývoj zastavit , nýbrž že je nutné omezit růst populace ( 1 dítě na rodinu ) , omezit investice a neusilovat o zvýšení průměrného životního standardu .
Nakonec se však ptá , zda všechna tato opatření nebudou mít negativní vliv na kvalitu života vůbec .
Také je třeba se zmínit o dalším , informačním faktoru omezení růstu , na nějž upozorňuje A . Weinberg ( REFLECTIONS ON BIG SCIENCE , The MIT Press , Cambridge , Massachusetts , 1967 ) .
Komunikační systémy rostou se čtvercem počtu účastníků - to je vidět např . na teamové práci .
Informační revoluce a automatizace a s ní spojené zkracování pracovní doby může vést k nudě a pocitu bezvýznamnosti jednotlivce .
V minulosti dával lidstvu smysl boj o přežití , nyní budou podle Weinberga hrát hlavní roli morální problémy .
Dennis Meadows a spolupracovníci ve svém modelu vycházeli z předpokladu , že všechny ukazatele rostou na počátku exponenciálně .
Některé charakteristiky , např . růst populace , měly dokonce tzv . superexponenciální povahu , tj . exponenciálně nerostla velikost ukazatele , např . míra znečištění prostředí , nýbrž samotná rychlost růstu .
V dalším vývoji se však jednotlivé ukazatele začnou navzájem ovlivňovat , takže autoři dostali křivky zpočátku stoupající , později klesající .
Podle počátečních podmínek předpověděli drastické změny v různých obdobích - tedy jakýsi katastrofický scénář ( mnoho se psalo v novinách o katastrofě r . 2040 ) .
Své výsledky publikovali v knize Hranice růstu ( The Limits of Growth , Universe Books , New York , 1972 , německá verze Die Grenzen des Wachstums , Deutsche Verlags - Anstalt , Stuttgart , 1972 ) právě před dvěma desetiletími .
Myšlenka , že některé společenské a ekonomické faktory mají odlišné časové závislosti než faktory jiné a že se navzájem ovlivňují , je stará .
První , kdo si to uvědomil , byl Thomas Robert Malthus ( 1766 - 1834 ) , původně venkovský farář , později profesor na koleji Východoindické společnosti v Haileybury .
Ve svém anonymně vydaném spise Essay on the principle of population as it affects the future improvement of society ( 1798 ) předpokládal , že populace roste exponenciálně a výroba potravin jen lineárně s časem .
To byla zcela nová hypotéza , protože např . národohospodářská škola fyziokratů z 18 . století považovala růst populace výhradně za pozitivní faktor .
Malthusovu hypotézu napadal kdekdo , zvláště socialisté , protože v ní viděli oporu pro odmítání sociálního zákonodárství , které by vedlo k urychlení růstu populace ( tento argument humanista Malthus odmítal a naopak podporoval chudinské zákonodárství ) .
K . Marx napsal , že Malthus " propůjčuje brutálnímu názoru kapitálu stejně brutální výraz " .
Nicméně některým marxistům rychlý růst obyvatelstva na Zemi nedával spát .
Tak např . dobrý fyzik a naivní filozof John D . Bernal sice nemohl porušit věrnost učení svého mistra a navrhnout omezování porodnosti , avšak udělal prognózu , že v budoucnosti pro nedostatek prostoru na povrchu Země bude lidstvo kolonizovat další a další spodní vrstvy pod zemským povrchem !
Samozřejmě vědecké metody v současnosti se nedají srovnávat s Malthusovou situací zhruba před dvěma sty lety .
K dispozici je neskonale víc dat a velmi propracované simulační metody .
Konečně jsou i pozitivní zkušenosti se simulací ekonomických soustav , poskytující aspoň semikvantitativní výsledky ( populárně např . V . Klaus , Ekonomická věda a ekonomická reforma , GENNEX & TOP AGENCY , 1991 ) , ovšem omezující se na určitou definovanou ekonomiku ( zdaleka nikoliv globálního dosahu ) a na časově omezené období ( nikoliv na řadu desetiletí ) .
Meadowsova kniha , podepřená autoritou Římského klubu , vyvolala veliký zájem , souhlasný i odmítavý .
Hlavní kritika byla vůči metodickému přístupu autorů , tj . proti velmi zjednodušené simulaci , nedostatečné znalosti počátečního stavu a nemožnosti vzít do úvahy další vývoj techniky , která může pomoci překonat různé kritické situace .
Lidé si vždycky myslili , že existují hranice růstu .
V antickém světě se věřilo , že když se spotřebuje všechno dřevo , společnost bude na dně .
Klasičtí ekonomové viděli hranice v zemědělství a v těžbě přírodních surovin , v industriální společnosti byl omezujícím faktorem kapitál , nyní jsou to pracovní síly a technologie .
Společnost však přežila - proč by neměla přežít , když Meadows uvažuje všechny tyto faktory .
Jeden z kritiků uvádí nikl jako příklad přírodní suroviny , jejíž vyčerpání přichází v úvahu , a ptá se , co by se stalo , kdyby na Zemi nikl vůbec neexistoval .
Odpověď - vůbec nic , našla by se jiná surovina a auta by jezdila klidně dál .
Některé Meadowsovy závěry jsou paradoxní , a proto snadno kritizovatelné .
Tak např . největší senzaci vyvolala Meadowsova předpověď , že - samozřejmě za určitých podmínek - dojde okolo r . 2040 ke kolapsu světové společnosti následkem přelidnění .
Nicméně kdyby se počáteční hodnota zásob surovin zvětšila pětkrát , došlo by ke kolapsu dříve !
Nadšení ovšem vyvolala Meadowsova studie mezi zelenými většiny odstínů .
Konečně máme VĚDECKÝ obraz zkázy , kterou instinktivně očekáváme : Situace trochu připomínala argumentaci marxistů , když tvrdili , že přece jejich učení je založeno na přírodovědě , jak dokázal Engels v Antidühringu .
Samozřejmě žádný student druhého ročníku fyziky nebo chemie by s odpovědí na otázku o varu vody , což je jeden z Engelsových příkladů , založenou na principu přeměny kvantity v kvalitu , neměl úspěch .
Letos vydal Meadows se spolupracovníky novou , " jubilejní " knihu ( D . H . Meadows , D . L . Meadows a J . Randers , Beyond the Limits : Confronting Global Colapse , Envisioning a Sustainable Future , Chelsea Green - Earthscan , 1992 , jejíž německé vydání mám k dispozici .
Zde ovšem autoři musejí přiznat , že vývoj společnosti přece jen není tak jednoduchý , jak nastínil jejich původní matematický model .
Ekonomický růst asi ještě dlouho nepřivede lidstvo do zkázy .
I v minulosti si lidstvo dokázalo pomoci , jak autoři ukazují na třech fázích vývoje lidské společnosti , charakterizovaných revolucemi .
V současnosti musí podle autorů nastat nová revoluce , revoluce v přizpůsobování hranicím růstu : úspory materiálů a energie , recyklace odpadu , omezení znečišťování prostředí v globálním měřítku atd .
Podle poslední kapitoly knihy Meadows už zpracoval Hranice růstu jako počítačovou hru , která se používá ve školách ve třiceti zemích ( viz Bild der Wissenschaft č . 6 / 1992 ) .
Žáci se mohou pohybovat na časové ose padesát , ba dokonce i sto let dopředu !
V podstatě už Nové hranice růstu nejsou tak velkou senzací jako jejich předchůdce před dvaceti lety .
Je to nicméně kniha , která je stále alarmující a stojí za přečtení .
Současně však je dokladem , že tzv . prognostika má ještě daleko k tomu , než se stane vědou .
Prof . Jiří Koryta
Poručíme větru , dešti
ZDENĚK NEUBAUER
Budovatelské písně již dávno vymizely z paměti na nedějinnost padesátých let , ale strofa jedné z nich . . . poručíme větru , dešti , kdy má pršet a kdy vát . . . se do ní vpravdě nesmazatelně vryla .
Lidé je nepřestali po celá ta dlouhá desetiletí posměšně připomínat a předhazovat společenskému zřízení , které ze stadia ' potíží růstu ' procházelo chronickým stadiem druhým - stadiem ' růstu potíží ' , kdy čtyřmi ' úhlavními nepřáteli socialismu ' se staly ' jaro , léto , podzim a zima ' .
Lidé nalítli na nejroztodivnější sliby světlých zítřků komunismu .
Avšak představa , že socialistický člověk bude rozkazovat počasí , už od samého počátku připadala směšná a rouhavá .
Zůstala v povědomí jako symbol zaslepené titánské zpupnosti , typické pro totalitní režim vybudovaný na ' vědeckém světovém názoru ' .
Věci jsou však , jako obvykle , složitější .
Budovatelské písně jsou jistě socialistický vynález .
( Písně se tehdy dělily na a ) národní , b ) umělé a c ) budovatelské . . . )
Avšak megalomanská futurologie nebyla tehdy zdaleka výlučným rysem socialismu ;
nesouvisela s jeho totalismem , nýbrž s jeho ' vědeckostí ' .
James Gleick ve své knize Chaos ( Viking Penguin 1987 ) , plné barvitého vyprávění o pádu determinismu , uvádí , že tehdy i na Západě vládl neskutečný optimismus .
Noviny a časopisy překypovaly nadějemi na meteorologii atmosferické děje nejen předvídající , nýbrž i měnící a řídící .
Dvě technologie zrály společně : digitální počítače a družice .
Byl vypracován mezinárodní projekt - Global Atmospheric Research Program - který měl lidstvo konečně vysvobodit z rozmarů počasí a učinit je pánem živlů , a nikoliv jejich obětí .
Intelektuálním otcem těchto vidin nebyl nikdo menší než velký matematik John von Neumann ( viz Jozef Gruska : Velikáni počítačovej histórie , Vesmír 63 , 446 - 450 , 1986 ) .
Tento klasik kybernetiky projektoval po něm nazvaný počítač mj . právě s cílem řídit počasí .
Obklopil se meteorology a přednášel odborné veřejnosti užaslých fyziků o svých závratných plánech .
K svému optimismu měl von Neumann určité matematické důvody : uvědomil si , že složité dynamické systémy mají nestabilní body , kde malé zásahy mohou mít velké následky .
Ponětí o ' efektu motýlího křídla ' , s nímž byla vyvrácena Laplaceovská představa deterministického vesmíru , viselo tehdy takříkajíc ' ve vzduchu ' .
Jenomže většina z těch , kdo takto začali uvažovat , v něm opět spatřovala jen další příležitost k naplnění Descartova snu o člověku jako ' pánu a majiteli přírody ' .
Von Neumann si představoval , že s neustále běžícím počítačem bude možno v reálném čase spočítat příslušné rovnice vycházející z údajů meteorologických družic .
' Ústřední výbor ' meteorologů pak bude na základě vyhodnocených výsledků vysílat letadla , aby na vhodných místech a ve vhodném čase vytvářela kouřové clony nebo vypouštěla mračna kondenzačních center , a tak posunula vývoj počasí žádaným směrem .
- Zdůrazňuji : jsme v demokratickém prostředí Spojených států amerických s jeho věcným , racionálním postojem a nikoliv pod vládou totalitního režimu trpícího neurózou iracionálních eschatologií .
" Avšak von Neumann přehlédl možnost chaosu . . . " , pokračuje Gleick :
" Nestačí vědět , kde se ten zvláštní , výjimečný bod nachází .
Takové body se ostatně ve stavovém prostoru zemského klimatu nacházejí všude .
Chaos je stav s nestabilitou v každém bodě .
Nikdo netušil , jak křehké je naše modelování . . . "
Jeden muž to však v té době už věděl .
Byl rovněž matematikem a také se zabýval meteorologií .
Modeloval počasí pomocí tehdy nového počítače , který byl hřmotný , těžkopádný , pomalý a poruchový - jaké tehdejší elektronkové počítače byly .
Onen muž se jmenoval Edward Lorenz , objevitel ' efektu motýlího křídla ' .
Nejen že jej objevil a pojmenoval , nýbrž vypracoval příslušnou teorii ;
pojem ' podivný atraktor ' pochází od něho a jmenuje se po něm .
' Hvězdná hodina lidstva ' Lorenzova objevu se podle Gleickova líčení udála takto : Jednoho krásného dne chtěl Lorenz prodloužit vývoj svého simulovaného počasí dále , než kde mu ráno skončil počítačový papír .
A aby to nemusel nechat běžet celé od začátku - tenkrát to vše běželo nesmírně pomalu - vrátil se nazpět jen o kus a vložil do počítače hodnoty posledních vypočítaných čísel .
Nechal to opět běžet a vzdálil se na kávu , aby byl z doslechu počítačového rámusu .
Když se vrátil , strnul : průběh opakované části křivky byl sice z počátku k nerozeznání stejný s předchozím během , posléze se však začal - zprvu zcela nepatrně - odchylovat , až nakonec byl výsledný průběh - vývoj simulovaného počasí - naprosto rozdílný .
Lorenze zprvu napadlo , že odchylný průběh zavinila nějaká funkční chyba : že by opět vypadla některá z elektronek ?
Záhy však pochopil , co se stalo .
Počítač počítal se šesti desetinnými místy : 0.506127 .
Lorenz tam však ručně vložil jako hodnotu pouze 0.506 .
Učinil tak vědomě a plným právem : nemá smysl měřit fyzikální parametry počasí jako tlak , teplotu , či rychlost větru na desetitisíciny či statisíciny ;
jejich proměnlivost a kolísání je v přírodě mnohonásobně vyšší .
Jenže důvod zcela odlišného průběhu ležel právě v onom zaokrouhlení :
rovnice , kterých užíval , jsou , jak se ukázalo , toho druhu , že průběh funkce , kterou představují , je nesmírně citlivý na nepatrné změny počátečních hodnot !
Přitom její rovnice popisují deterministické děje zcela v newtonovském duchu .
Lorenz ihned pochopil závažný důsledek svého objevu : konec laplaceovské přírodovědy a pád descartovských vizí o vládě člověka nad přírodou .
Přesvědčení , že čím přesněji změřím počáteční podmínky , tím lépe budu s to odvodit další rozvoj soustavy , se ukázalo iluzorní .
Právě o toto přesvědčení se však opírá prediktivní síla fyziky a na ní založený příslib moci a vlády nad přírodou .
Problém tedy nespočívá v přílišné složitosti reálného světa nebo v neznalosti relevantních proměnných : to vše vědecký pokrok sliboval odstranit .
Háček vězí v samotném matematickém aparátu , vyjadřujícím deterministickou povahu skutečnosti .
O tom už dávno věděl H . Poincaré , ale nikdo ho nedbal ani mu nechtěl rozumět .
Edward Lorenz však porozuměl , a tak se stal jedním z klasiků teorie deterministického chaosu , objevitelem bytostně chaotické povahy hmotné skutečnosti .
Pouze v laboratorních podmínkách byly děje studované tradiční fyzikou pečlivě chráněny před nepříjemnými a nežádoucími komplikacemi nelineárního chování .
Ve skutečných dějích může však mít i ta sebenepatrnější odchylka či událost obrovské následky , principiálně nepředvídatelné .
Ještě donedávna se nevěnovala převratnému objevu Edwarda Lorenze a jemu podobných náležitá pozornost .
V osmdesátých letech dokonce vyrostla ve službách snah o ovládání počasí obrovská a nákladná byrokracie .
V Marylandu byl nasazen superpočítač Cyber 205 , kde se počet úkonů počítá v ' megaflops ' .
Zatímco počítač Edwarda Lorenze spočítal 12 rovnic za vteřinu , ten současný jich dovede spočítat za tutéž dobu 500000 .
( Od té doby rychlost superpočítačů řady Cray stoupla snad ještě o řád .
Také přesnost a rozsah monitorování počasí pomocí sítě družic překonaly všechna očekávání .
Všechny podmínky vytýčené von Neumannem jsou splněny .
A přesto větru a dešti neporoučíme ! )
Mnoho lze vysvětlit informační bariérou .
Své stále odbornější a matematičtější práce publikoval Lorenz - zřejmě ze setrvačnosti - v meteorologických časopisech .
Existovaly i jiné podobné myšlenkové proudy ( o nichž Gleick také vypráví poutavé příběhy ) , které zoufale hledaly nějaký modelový protějšek .
Jejich protagonisty však nenapadlo listovat v meteorlogických časopisech .
Zkrátka : meteorologové Lorenzovi nerozuměli a fyzici či matematici jej nečetli .
Nešlo však jen o informační bariéru , nýbrž o podstatnější neporozumění .
O tom svědčí následující příběh .
Když Edward Lorenz vysvětloval marnost pokusů o předpovídání počasí , namítl mu jeden z von Neumannových následovníků : " Nejde o předpověď , nýbrž o řízení ! "
[ " Prediction , nothing .
A Lorenz nebyl s to jej přesvědčit , že jakkoliv můžeme nepatrným zásahem změnit počasí , nelze vědět , v jakém směru .
Stejně tak jako lze novým zamícháním již promíchaného balíčku karet sice podstatně ovlivnit štěstí - jenomže nevíme , v čí prospěch .
Po staletí udržovaná vědecká představa deterministického vesmíru , spoutaného řetězy kauzálních závislostí , je v nás hluboce zakořeněna .
Marxistické sny o vědeckém řízení společnosti byly vlastně jejím domyšlením :
námitka , s níž se setkal Lorenz , jakoby zněla ozvěnou teze klasiků , že jsme doposud svět pouze vykládali , a nyní že je zapotřebí jej změnit .
A svět se skutečně změnil .
Ne ovšem následkem našich vědeckých zásahů do přírodních dějů .
Ty pochopitelně stačily přírodní děje jenom nekontrolovatelně narušit , nikoliv řízeně změnit .
Svět se však změnil , neboť se změnilo naše chápání skutečnosti .
Změnila se samotná povaha vědy , která dnes odhaluje hlubší , svébytnou racionalitu - skrytý řád pod chaotickými ději , řád přístupný pokornému lidskému poznání , nikoliv však zpupné manipulaci .
Řád krásy a pravdy , nikoliv slepé náhody a železné nutnosti .
V takto změněném světě se však totalitní společenské systémy , které chtěly určovat veškeré dění ve společnosti - ekonomické i politické , veřejné i soukromé , vědecké i kulturní - a neponechat nic přirozené tvůrčí spontaneitě , ukázaly nemístné , nepřiměřené .
Proto se hroutí jeden po druhém jako domečky z karet spolu s deterministickým pojetím skutečnosti , na něž tyto režimy vsadily .
A k němu náležela zcela logicky i vize o poroučení počasí .
Je zde však rozdíl .
Budovatelé socialismu na uskutečnění této vize nešli s počítači a družicemi , nýbrž budovatelskými písněmi .
Byly to však počítače , které nakonec pomohly vědecký titanismus vyvrátit .
" . . . tyto poznatky mi ukázaly , že je možno dojíti znalostí v životě velmi užitečných a že místo oné spekulativní filosofie , jíž se vyučuje ve školách , možno nalézti jinou , praktickou , jejíž pomocí poznajíce sílu a působnost ohně , vody , hvězd a oblohy a všech ostatních těles nás obklopujících , tak zřetelně , jako známe rozličná zaměstnání svých řemeslníků , mohli bychom všeho toho použít stejným způsobem ke všem účelům , pro jež se to hodí , a státi se tak jakoby pány a vládci přírody .
A to je žádoucí netoliko pro vynálezy nesčíslných strojů , vhodných k tomu , abychom získali bez veškeré námahy plody země a všechny užitky , které v ní jsou , nýbrž je to hlavně žádoucí pro zachování zdraví , jež je nepochybně prvním statkem a základem všech ostatních statků tohoto života . "
[
Descartes , Rozprava o metodě
LAPLACEŮV DÉMON :
" Taková inteligence by zahrnula do jediné formule pohyby od největších vesmírných těles do nejnepatrnějšího atomu .
Pro ni by nebylo nic nejisté , a minulost i budoucnost by byla před jejíma očima přítomna celá . "
[ Simon Pierre LAPLACE ]
Spatříme - a poznáme
Rozpoznávání citových výrazů je transkulturní záležitostí
FRANTIŠEK KOUKOLÍK
Pátý markýz ze Salisbury ( několikrát střídal různé britské ministerské předsedy ) zjistil , že špatně rozlišuje tváře svých bližních , dokonce vlastních příbuzných , setkává - li se s nimi za nečekaných okolností .
Jednou stál během dvorní ceremonie za trůnem a všiml si mladého muže , který se na něj usmíval .
" Kdo je ten můj mladý přítel ? " zašeptal sousedovi .
" Váš nejstarší syn " , odpověděl soused .
/ Z pamětí Lorda Davida Cecila /
Pátý markýz ze Salisbury trpěl prosopagnózií , neurologickou poruchou , při níž postižení nerozpoznávají tváře lidí , které dobře znají .
Jde o stav popsaný už r . 1844 A . L . Wiganem .
Je nejčastěji důsledkem cévních mozkových příhod postihujících kůru na hranicích týlního a spánkového laloku .
Jen vzácně bývá porucha " čistá " - obvykle ji doprovázejí další příznaky , např . poškození schopnosti číst a psát , špatná orientace v prostoru nebo neschopnost rozlišovat barvy ( obr . 1 )
Prosopagnózii bychom mohli považovat za vzácnou zvláštnost , s níž se lékaři setkají jednou dvakrát v životě ( mezi r . 1892 - 1976 bylo zaznamenáno pouze jedenáct dobře klinicky popsaných a zároveň anatomicky ověřených případů ) .
Ale jak tomu někdy se vzácnými odchylkami bývá , stávají se podnětem k otázkám mířícím jak do hloubky , tak k zobecnění .
Prosopagnózie je vyvolávala snad od prvního popisu - jak vlastně poznáváme to , co spatříme ?
A jestliže jevy , které jsme už spatřili a stačili si zapamatovat , při novém spatření nepoznáme - o jaký druh poruchy se vlastně jedná ?
O poruchu poznávání - čili agnózii ( která se může týkat poruch poznávání ve všech smyslových oblastech , zrakové stejně jako sluchové nebo třeba hmatové a podle toho ji neurologové nazývají ) , anebo o poruchu paměti , tedy amnézii ?
Stane se , že nepoznáváme předměty ve zrakové oblasti a poznáváme tváře a naopak - dokážeme zrakově poznat rozmanité živé a neživé objekty a nepoznáváme tváře včetně obličejů svých příbuzných ( které hladce poznáme sluchově , po hlasu ) .
Proč ?
A proč je tato porucha tak výběrová , že někdy nepoznáváme jen některé třídy předmětů , třeba červené druhy ovoce a zeleniny , zatímco jejich zelené druhy poznáváme bez potíží ?
Máme v mozkové kůře něco jako kartotéky zrakově , sluchově a jinak rozpoznávaných objektů ?
V tom případě by zničení lístku v kartotéce nebo poškození přístupu k jeho vyhledání mohlo být příčinou příslušného klinického příznaku , chcete - li , změny chování . . .
Poznávají tváře zvířata ?
Jak vlastně vidíme ?
Nejprve něco spatříme , pak to poznáme .
Zrakovým čidlem jsou tyčinky a čípky sítnice , průsvitné blanky silné několik desetin milimetru v zadní polovině oční koule .
V každé sítnici je přibližně 120 miliónů tyčinek rozlišujících intenzitu světelného toku a 6 miliónů čípků rozlišujících jeho rozmanité vlnové délky , tedy barvy .
Na tyčinkách a čípcích dochází k transdukci , převodu proměn té části elektromagnetického spektra , kterou tyčinky a čípky dokáží rozlišit , na salvy nervových vzruchů .
Tyčinky a čípky je předávají dalším typům nervových buněk sítnice , které jsou podle klasických mikroskopických studií tři , ale nejnovější práce ukazují , že stejně vypadající buňky tvoří nejrozmanitější druhy nervových přenašečů , takže z funkčního hlediska je nervových buněk sítnice patrně několik desítek druhů .
Gangliové buňky sítnice , jichž je asi milión ( takže každá snímá informace " průměrně " sto dvaceti tyčinek a šesti čípků ) , vydávají stejný počet nervových vláken " zrakového nervu " .
Jedním miliónem jeho vláken se vedle sebe - paralelně - vedou informace o základních vlastnostech viditelného světa , o světelných intenzitách , barvách , pohybech a jejich směrech , neboť to jsou jeho vlastnosti , které rozlišuje už sítnice .
Informace vedené nervovými vlákny jsou frekvenčně kódované , to znamená , že jejich proměnám odpovídá rozličný počet nervových impulsů za časovou jednotku .
Vlákna zrakových nervů se částečně kříží a předávají informace zrakovým částem mezimozku s mikrometrovou a mikrosekundovou přesností .
Odtud se stejnou rychlostí a přesností informace předávají primární zrakové kůře na samém konci týlních laloků ( obr . 2 ) .
Všechny neuronální události sítnice s uvedenou přesností a rychlostí mapují nervové buňky zrakového mezimozku .
Neuronální události zrakového mezimozku opět se stejnou rychlostí a přesností mapují nervové buňky primární zrakové kůry .
Odtud se velmi komplikovanými cestami předávají do sousedních korových oblastí , tzv . sekundární a terciární zrakové kůry , jimž se také říká zrakové asociační korové oblasti ( obr . 3 ) a jichž bylo v současnosti v mozku opice makaka zjištěno dvaatřicet .
Zpracovávání proměn viditelného světa zrakovou částí nervového systému probíhá jako tvorba dynamických souborů neuronálních událostí , přenášených velmi přesně z nižší úrovně na úroveň vyšší ( sítnice - zrakový mezimozek - primární zraková kůra - vyšší zrakové korové oblasti ) , přičemž se informace cestou dále zpracovávají .
Nervové buňky primární zrakové kůry rozlišují nejzákladnější tvary , dále barvy , pohyby a prostorové hloubky podnětů - tedy rozčleněné vlastnosti viditelného světa , tak jak je při transdukci rozčlenila sítnice a jak proměny její činnosti mapoval zrakový mezimozek .
Vyšší oblasti zrakové kůry dokáží tyto rozčleněné vlastnosti ne zcela jasným způsobem složit .
Neurofyziologové pracující s elektrodami zaváděnými do jednotlivých nervových buněk dokazují , že v primární zrakové kůře odpovídají jednotlivé neurony na jednotlivé třídy vyjmenovaných podnětů , ale ve vyšších , sousedících korových oblastech začnou odpovídat na více než jednu třídu podnětů , přesněji řečeno na jejich určité kombinace .
Jestliže tedy v primární zrakové kůře odpovídají neurony změnou činnosti jen na určitý pohyb svítící čárky nebo na její určitou prostorovou orientaci , případně na nějakou základní barvu , ve vyšších zrakových korových oblastech na tyto jednoduché podněty neurony již neodpovědí - zato odpovědí na jejich kombinaci .
I tak složité a proměnlivé útvary , jako je lidská tvář , jsou kombinacemi jednotlivých základních zrakových podnětů .
Vyšší zrakové korové oblasti je zřejmě postupně " skládají " z jednotlivých základních , postupně však čím dál kombinovanějších podnětů , které odlišují od podobných podnětů jiného druhu .
A přitom je případně dokáží uložit do paměti .
Zvířata rozlišují tváře
C . Bruce , C . G . Gross , D . I . Perrett , R . Desimone a mnozí další uveřejnili , počínaje r . 1981 , řadu studií prokazujících , že ve spánkovém laloku opičího mozku jsou neurony výběrově odpovídající změnou činnosti na opičí i lidské tváře .
Některé z nich zcela výběrově odpovídaly jen na určité tváře nebo na pouhou změnu jejich výrazu .
K . M . Kendrick a B . A . Baldwin prokázali stejně se chovající neurony ve spánkovém laloku mozku ovčího .
Zjistili , že u bdělé ovce odpovídaly příslušné neurony nejčastěji na tváře ovcí s rohy .
Tyto neurony neodpovídaly na tváře ovcí bez rohů - pokud byly rohy malé , odpovídaly méně .
Jiné neurony odpovídaly zvýšeně na tváře ovcí , které vyšetřovaní jedinci znali .
Několik neuronů odpovídalo na tváře lidí , ovčáckých psů nebo jiných zvířecích druhů .
D . I . Perrett s dalšími ověřovali činnost neuronů spánkového laloku opičího mozku výběrově citlivých na prohlížení tváří v řadě pokusných situací .
Dokázali , že tyto neurony neodpovídají na nejrozmanitější " geometrické " podněty , jako jsou čárky , úhly , ale ani na složitější trojrozměrné útvary , jako je například " tvář " budíku .
Důležité bylo zjištění , že zkoumané neurony nejsou citlivé na podněty budící pozornost , například na silné zvuky anebo na spatření hada či banánu .
Z toho plyne , že činnost " tvářových neuronů " je podmíněna skutečně spatřením tváří , nikoli podněty budícími pozornost nebo značnou emoční odpověď , jakou u opice způsobí had nebo banán .
D . I . Perret , A . J . Mistlinová a A . J . Chitt zjistili , že " tvářové neurony " spánkového laloku opičího mozku odpovídají prudkými proměnami činnosti na spatření tváře bez ohledu na proměny jejího umístění v prostoru .
Stejně jsou činné i při změnách její prostorové orientace - odpovídají , jestliže tvář " leží " nebo je " vzhůru nohama " .
Příliš nezáleží ani na síle , barvě a směru osvětlení .
Jen v případech velmi neobvyklého umístění , orientace nebo osvětlení pozorované tváře odpovídají neurony s určitým zpomalením činnosti .
Model hierarchický a model paralelní
Na zpracovávání zrakových informací se podílejí stovky miliónů nervových buněk a přibližně o tři až čtyři řády více jejich spojů - synapsí .
Ze stavebního a funkčního uspořádání sítnice , vláken zrakového nervu , zrakového mezimozku a primární zrakové kůry plyne , že popsané nejzákladnější informace o viditelném světě přicházejí do mozku " vedle sebe " , paralelně a paralelně se také zpracovávají .
Na druhé straně však z mimořádně velkého počtu všech možných horizontál , vertikál , úhlů a jejich prostorového umístění za nejrozmanitějších světelných a barevných podmínek zraková kůra " vybírá " a " seskupuje " znaky " patřící k sobě " - tvoří z nich skupiny .
Některé neurony vyšetřované oblasti totiž odpovídají na pozorování částí tváře - například na oči , jiné na oblast úst .
Jejich činnost může být pro poznání " To je tvář ! " podstatná , protože například zakrytí očí pozorované tváře nevedlo k očekávanému zvýšení aktivity " tvářových neuronů " - zůstala na základní úrovni , jako by zvíře žádnou tvář nesledovalo .
Zraková kůra tedy pracuje zároveň v uspořádání paralelním , jímž zpracovává základní informace vedené vedle sebe , jako v uspořádání hierarchickém , jímž seskupuje paralelně přivedené rozmanité informace na jednotlivých neuronech nebo jejich skupinách ( " toto seskupení horizontál , vertikál , úhlů , rozdílů světelné intenzity , atd . . . je oko " ) .
Některé skupiny " tvářových " neuronů odpovídají proměnami činnosti na přímý pohled na tvář , další na její profil , jiné na zátylek nebo na zdvižení či obrácení tváře bradou dolů .
Byly nalezeny skupiny neuronů výběrově citlivých na pravou nebo levou tvář .
Neurony odpovídající při pohledu na plnou tvář byly činné jenom při pohledu z očí do očí - pokud měla pozorovaná tvář oči odvrácené , neodpovídaly .
J . G . Ojemann s dalšími užili podobnou vyšetřovací techniku u lidí .
Vyšetřovali činnost nervových buněk spánkového laloku lidí v oblastech , o nichž se předpokládá , že zpracovávají zrakové informace stejně , jako je tomu u pokusných opic .
Lidem , kteří byli připravováni k neurochirurgické operaci z jiných důvodů a v místním znecitlivění , předváděli obrázky tváří , jejich rozmanitých citových výrazů , ale i složitější geometrický obrázek .
( Všichni byli předem poučeni o smyslu pokusu , který je nijak neohrožoval , a všichni podepsali takzvaný informovaný souhlas ) .
Asi dvě třetiny neuronů nebo jejich malých skupin z třinácti vyšetřovaných míst odpověděly změnou činnosti na pozorování tváří , polovina neuronů odpověděla na proměny jejich citových výrazů , 38 % vyšetřovaných neuronů bylo citlivých na geometrický obrázek .
Je tedy skoro jisté , že ve spánkových lalocích máme skupiny neuronů , jejichž činnost umožňuje poznávání tváří stejně , jako je tomu u opic .
Identita tváře
D . I . Perrett a P . Smith zjistili , že přibližně desetina vyšetřovaných " tvářových " neuronů odpovídá změnami činnosti jen při sledování tváře jednoho z nich .
Na tvář druhého badatele neodpovídaly .
Počet nervových impulsů " identifikujících " neuronů klesal při sledování plné tváře , profilu , pohledu na hlavu zezadu nebo na hlavu se zdviženou či sníženou bradou jen málo .
Počet impulsů při pohledu na plnou tvář druhého badatele byl poloviční než při pohledu na tvář badatele prvního .
Kromě identifikujících neuronů byly nalezeny neurony citlivé na emoční výraz pozorovaného obličeje .
Na identitu tyto neurony citlivé nebyly .
Poznávání tváří u lidí
Poznávání tváří u lidí je životně důležité počínaje narozením .
Novorozenec dokáže v šestatřiceti hodinách od porodu odpovědět napodobením některých nejjednodušších mimických pohybů - např . vypláznutí jazyka .
Počínaje sedmým týdnem po narození pečlivě prohlíží tvář člověka , který o něj pečuje , a pak odpoví výrazem hodnoceným jako úsměv - není známo , co přitom prožívá .
Jeho úsměv za obvyklých okolností vyvolá pozitivní citovou odpověď dospělého , včetně dalšího pohledu z očí do očí .
Rozlišování základních citových výrazů tváře je zřejmě geneticky podmíněné a transkulturní .
Příslušníci novoguinejského kmene Dani rozlišili s vysokou přesností základní citové výrazy v obličejích obyvatelů New Yorku , které spatřili na fotografiích .
Američané se stejnou přesností rozlišovali citové výrazy ve tvářích lidí kmene Dani , přestože obě skupiny neměly ponětí o svém kulturním zázemí .
Kapacita zrakové paměti na tváře je u člověka gigantická .
V pokusu starém více než deset let po jednom předvedení si dokázali vysokoškoláci zapamatovat asi dvě třetiny z deseti tisíc předvedených tváří .
To byl výkon , který v té době nedokázaly největší strategické počítače .
To by nasvědčovalo velkému vývojovému významu paměti pro tváře a jejich citové výrazy .
Naše paměť pro geometrické obrázky - např . pro čínské písmo - je mnohonásobně nižší .
Klinické studie a jejich anatomické ověřování ukázaly , že se na poznávání tváří u lidí účastní korové oblasti vnitřní plochy hemisfér , na hranicích týlní a spánkové kůry .
Vedly se spory o to , zda jsou pro poznávání tváří nutné obě hemisféry , anebo zda má klíčový význam jen hemisféra pravá .
Pro obě teorie bylo dost důkazů ( obr . 4 ) .
Skutečným pokrokem je však využití pozitronové emisní tomografie .
J . Sergentová , S . Ohta a B . Macdonald užili tuto nesmírně náročnou , složitou a drahou zobrazovací metodu , umožňující sledovat činnost živého mozku , k řešení otázky , které části mozkové kůry člověka poznávají tváře .
Uspořádání jejich pokusu využívalo jednorázovou injekci malého množství vody obsahující nuklid 15 O do cévního řečiště mozku .
Tam , kde se mozková kůra namáhá , zvyšuje prokrvení , a tedy i místní radioaktivitu , což se dá měřit a zobrazit .
Vyšetřovaným lidem byly předváděny geometrické obrázky , rozmanité předměty a tváře .
Rozhodnutí o tom , jak jsou orientovány pozorované sinusovky geometrického obrázku , zvýšilo činnost zrakové kůry a sousedních oblastí .
Rozlišování , zda je pozorovaná tvář mužská nebo ženská , aktivovalo korové oblasti sousedící s primární zrakovou kůrou na pravé straně mozku .
Určování identity tváří aktivovalo pravostranný mozkový závit gyrus fusiformis , což je hraniční oblast mezi týlním a spánkovým lalokem , navazující na primární zrakovou kůru .
Nadto však aktivovalo kůru předních částí spánkových laloků obou mozkových hemisfér , a pravostranný parahipokampální závit včetně jeho sousedství .
To je část mozku účastnící se kromě jiného tvorby a patrně i aktivace dlouhodobé paměti v neslovní oblasti .
Při poznávání objektů , které nebyly tvářemi ani geometrickými obrázky , se aktivovala mozková kůra na hranicích týlního a spánkového laloku levé mozkové hemisféry ( obr . 5 ) .
Nejmodernější metoda tedy zpřesnila a doplnila vědění získané v tomto století postupy neurologickými , neuropsychologickými a anatomickými .
H . Lissauer , 1890
Porucha poznávání předmětů , včetně tváří , může být způsobena tím , že je přerušen nebo poškozen informační tok mozkem k záznamu o příslušném předmětu , anebo je zničen záznam .
H . Lissauer už r . 1890 proto rozlišoval dva typy poruch poznávání - agnózií : první z poškození informačního toku , kterou nazval aperceptivní , druhou z poničeného záznamu , již nazval asociativní .
Klasická představa mechanismu poznávání ražená před čtvrtstoletím J . Konorskim a H . B . Barlowem si představovala , že na poznání nějakého objektu , například babiččiny tváře , se účastní velký počet neuronů uspořádaných hierarchicky .
Jejich modelová představa připomínala pyramidu .
Na základně byly velké počty neuronů citlivých na nejjednodušší viditelné vlastnosti - barvy , tvary , úhly a pohyby , o něco výše další skupiny neuronů " vybíraly " z přijatých informací skupiny odpovídající " oku " , " nosu " a pod . a na hrotu pyramidy byl neuron nebo jejich malá skupinka identifikující , že jde o obličej babiččin .
Zničení identifikující skupiny vede k asociativní agnózii , zničení přístupu informací k identifikující skupině způsobí agnózii aperceptivní .
Problémem této teorie " gnostických jednotek " neboli " babiččina neuronu " , je skutečnost , že pacient , který nepoznává tvář blízkého člověka , obvykle tohoto člověka okamžitě identifikuje na základě dalších znaků - třeba hlasu nebo i kabátu .
Kromě toho si dokáže - pokud není poničení jeho mozkové kůry příliš velké - příslušnou tvář nebo jiný objekt vybavit a popsat , přestože je nepoznává , když se na ně dívá .
Skupinka " identifikujících " neuronů tedy není něčím , co by se podobalo vrcholku pyramidy .
Spíše by se dala přirovnat k uzlu v síti - k uzlu , který je sice úzkým profilem informačního chodu jednoho smyslového systému , ale není úzkým profilem informačního chodu smyslového systému jiného , v našem případě třeba sluchového .
Proto pacient , který nepozná pozorovanou tvář zrakově , dokáže poznat , o koho jde , na základě poslechu jeho hlasu .
Spíše než pyramidově uspořádanými soustavami stovek miliónů neuronů poznáváme prostřednictvím neuronálních sítí , kde je informace rozložena na stovkách miliard spojů - synapsí .
Je pravděpodobné , že poznání nějakého předmětu - například babiččiny tváře - je podmíněno uspořádanou časoprostorovou aktivitou miliard synapsí neuronů mozkové kůry na hranicích týlního a spánkového laloku .
Takovou aktivitu může spustit pohled na babiččinu tvář , ale i poslech jejího hlasu , kdy si tvář zrakově vybavíme , případně stačí volní rozhodnutí ( zřejmě podmíněné aktivitou funkčních systémů čelních laloků ) .
Závěrem . . .
Vzácné onemocnění vedlo ke stopadesátiletému výzkumu .
Ten zjistil , co poruchu způsobuje , kde v mozku je a proč mají pacienti právě ty příznaky , které mají .
To by bylo úzce lékařskou záležitostí , kdyby výzkum zároveň nedokázal , že naše mozky v mnohém pracují stejně jako mozky zvířat , takže je možné je v tomto rozsahu užívat jako modely pro pochopení činností , o nichž bychom se mohli domnívat , že je jich schopen jen člověk .
Je otevřen prostor pro tvorbu umělých poznávacích soustav .
Zjistilo se , jak je doslova životně důležitý pohled z tváře do tváře a z očí do očí při tvorbě vazby mezi matkou a dítětem , i že naše rozpoznávání základních citových výrazů ve tváři je transkulturní a zřejmě geneticky podmíněné .
A začínáme chápat , jak vlastně poznáváme - nejen zrakově .
Svoboda nepřináší peníze
Tato pravda je ovšem triviální , a . . . narážíme na ni každým dnem , v nejhutnější podobě snad v oblasti vědy . . .
Tak nám naše nově získaná svoboda připadá nějak iluzorní .
Přání mnohých vědců získat lepší vědomosti , kontakty se zahraničními kolegy a společné výzkumné projekty patří dosud stále do říše snů .
Žádám své staré i nové vědecké přátele , aby si uvědomili , že tato nová svoboda není automaticky rohem hojnosti , a aby nám neodpírali podporu v míře stejné - a raději větší - nežli dříve .
Usilujeme o co nejrychlejší návrat do světového společenství a v současné době nejsme v lepší ekonomické situaci , nežli rozvojové země , kterým často pomáhají .
Zdeněk Šesták , Nature 355 , 384 , 1992 Darwin v aukci
V Londýně se počátkem prosince 1992 dostala do aukce evoluce , tedy sbírka více než 400 knih , pamfletů a rukopisů , které se vztahují k Darwinovi a evoluci .
Sbírku nashromáždil za 25 let sběratel vědecké literatury Jeremy Norman z Kalifornie .
A ceny ?
Jediná stránka z rukopisu Darwinovy knihy " O původu druhů " byla prodána za 9350 liber sterlingů .
Stránka z rukopisu knihy " O původu člověka " přišla na 4400 liber a za stejnou částku byl vydražen i výtisk z prvního vydání této knihy ( odhad byl 2000 až 2500 liber ) .
Aukce obsahovala i soubor protidarwinovských pamfletů ( viz např . obr . na předchozí straně ) .
Nature 360 , 616 , 1992
Zemi čeká osud Venuše
Před 10 lety si položili J . E . Lovelock a M . Whitfield otázku jak dlouho může biosféra na Zemi ještě vůbec přežít .
Již tehdy zdůraznili ( Nature 296 , 561 - 563 , 1982 ) , že přes současný růst koncentrace oxidu uhličitého je dlouhodobý vývojový trend právě protichůdný : rostoucí slunění ohřívá Zemi , roste zvětrávání hornin a klesá koncentrace oxidu uhličitého .
V jejich modelu klesla koncentrace oxidu uhličitého pod úroveň 150 ppm , kterou potřebují C 3 rostliny ( to jsou rostliny jejichž metabolický pochod jde tzv . Calvinovým cyklem , tj . přes tříuhlíkatý fosfoglycerát ) během pouhých 100 miliónů let .
To se pokládá za konec biosféry jako takové .
K . Caldeira a J . F . Kastings z Pennsylvánské univerzity použili dokonalejší model přesněji zahrnující skleníkový efekt , který rovněž bere v úvahu , že C 4 rostliny ( to jsou rostliny , jejichž metabolický pochod jde tzv . Hatchovým - Slackovým cyklem , tj . přes čtyřuhlíkatý oxacetát ; patří sem např . kukuřice a některé tropické rostliny ) mohou přežívat i do koncentrací oxidu uhličitého nižších než 10 ppm .
Jejich závěr je , že biosféra založená na C 4 rostlinách může přetrvat dalších 0.9 až 1.5 miliardy let v závislosti na tom , zda pro danou rostlinu je určujícím faktorem teplota nebo koncentrace oxidu uhličitého .
Během další miliardy let by Země mohla ztratit veškerou svoji vodu .
Země by se tedy za 2.5 miliardy let měla stát sterilním tělesem .
Paradoxem tohoto vývoje je , že poté , co by Země ztratila veškerou vodu , mohl by se oxid uhličitý opět začít hromadit v atmosféře .
Tento problém má význam nejen pro budoucnost naší planety , ale i pro pravděpodobnost nalezení biologicky aktivních planet v okolí sluneční soustavy .
Jak se tomu budou naši potomci nebo druh , který nás vystřídá , bránit ?
Na tak dlouhé časové období je každá předpověď směšná , avšak ukazuje to mj . také směr , kam by mělo být upřeno naše poznání .
Abychom se však zesměšnili - jak se také sluší - mohli by se pokusit naši Zemi např . zastínit obrovskými kosmickými zrcadly .
K příčinám úmrtí v Československu
DAGMAR DZÚROVÁ
DAGMAR BARTOŇOVÁ
Všechny vyspělé země zařazují do svých prioritních úkolů dneška péči o zdraví svých obyvatel ;
s růstem socioekonomické úrovně země sílí celospolečenský přístup k jeho ochraně i snaha o mezinárodní spolupráci .
Sjednocením různorodých přístupů k zabezpečení zdraví je celosvětový program Světové zdravotnické organizace ( WHO ) " Zdraví pro všechny do roku 2000 " .
Jeho cílem je , aby všichni lidé na světě dosáhli v roce 2000 takové úrovně zdraví , která by jim dovolila vést společensky a ekonomicky plodný život .
Součástí tohoto programu celosvětového je Evropský program , který aktuálněji vystihuje problematiku zdraví v evropském regionu .
Program je shrnut do 38 konkrétních cílů , např . prodloužení střední délky života při narození pro obě pohlaví minimálně na 75 let , snížení úmrtnosti u osob mladších 65 let ( především poklesem úmrtnosti na nemoci oběhové soustavy a novotvary alespoň o 15 % a 18 % ) a zmenšení rozdílů úrovně zdravotního stavu mezi zeměmi i uvnitř států nejméně o 25 % .
Cílů světového , resp . evropského programu se snaží dosáhnout také naše republika .
Jedním z příspěvků pro jejich dosažení , ale i pro pomoc při budování regionální zdravotně zaměřené politiky cílené nejen k zlepšování , ale také k vyrovnávání územních rozdílů z hlediska úrovně zdravotního stavu , je právě vydávaný Atlas životního prostředí a zdraví obyvatelstva ČSFR ( 1992 , Geografický ústav ČSAV Brno , Federální výbor pro životní prostředí ) .
V jeho části " Zdravotní stav obyvatelstva " jsou řadou map dokumentovány nejen územní rozdíly zdravotního stavu obyvatel ČSFR , ale také jeho vývojové trendy , porovnávané s ostatními zeměmi Evropy .
Náš příspěvek si proto klade za cíl obohatit nejširší odbornou veřejnost o vybrané informace z vydávaného atlasu a o další poznatky o územní struktuře úmrtnosti v Československu .
Svým obsahovým zaměřením volně navazuje na práce již ve Vesmíru publikované ( Kraus J . : Regionální rozdíly úmrtnosti v Československu , Vesmír 1 , 70 , 1991 ; Rychtaříková J . , Dzúrová D . : Okresy a úmrtnostní ukazatele , Vesmír 4 , 70 , 1991 ) a doplňuje je o pohled na regionální úmrtnost podle příčin smrti a podle pohlaví .
Metodika
Územní rozdíly v úmrtnosti lze v ČSFR studovat na základě údajů o zemřelých podle okresů , jež jsou nejmenšími správními jednotkami , za něž zdravotnická statistika data o zemřelých rutinně zpracovává .
Úroveň úmrtnosti podle příčin smrti na úrovni okresů byla hodnocena pro období 1986 - 1989 metodou přímé standardizace : za standard byla zvolena modelová věková struktura Evropy .
Vzhledem k výši úrovně úmrtnosti mužů v ČSFR je článek převážně věnován analýze regionálních rozdílů v úmrtnosti mužů .
S přihlédnutím k četnosti úmrtí byly hodnoceny následující čtyři skupiny jeho příčin : nemoci oběhové soustavy ( skupina VII ) , novotvary ( skupina II ) , nemoci trávicí soustavy ( skupina IX ) a úrazy a otravy ( XVII ) ;
skupiny onemocnění dohromady tvoří u obou pohlaví přibližně devět desetin všech úmrtí ( 55 % nemoci oběhové soustavy , 21 % novotvary , 7 % poranění a otravy a 5 % nemoci trávicí soustavy ) .
Datové podklady a výpočty standardizované úmrtnosti byly převzaty z Ústavu zdravotnických informací a statistiky v Praze .
Územní rozdíly v úmrtnosti mužů podle příčin smrti
I přesto , že jedním z hlavních cílů regionálních politik vyspělých zemí je vyrovnávání ekonomických , sociálních a kulturních podmínek života všech oblastí , existují mezi územními celky rozdíly v podmínkách života , a tedy i v ukazatelích zdraví obyvatel .
Regionální územní rozdíly mnohdy významně ovlivňují výsledné ukazatele příslušné země .
Zpravidla se vytvářejí rozsáhlejší , územně souvislejší regiony vyšších či nižších hodnot , ale současně existují i odlišnosti , které tuto pravidelnost územního uspořádání narušují .
Nemoci oběhové soustavy
Nemoci oběhového ústrojí jsou nejčastější příčinou smrti ve vyspělých zemích .
Tato skupina onemocnění se dnes nejvýrazněji podílí na negativním postavení Československa v mezinárodních zdravotnických porovnáních , zejména výší úmrtnosti mužů středního věku .
Do této třídy onemocnění patří především dvě nejčetnější příčiny úmrtí - ischemická choroba srdeční ( 50 % ) a cévní onemocnění mozku ( 30 % ) .
Umístění , resp . zařazení okresů ČSFR ( včetně 10 obvodů Prahy ) na základě výše hodnoty standardizované úmrtnosti v jednom ze čtyř kvartilů , znázorněné na obr . 1 , vypovídá především o rozdílné situaci v úrovni úmrtnosti mužů obou našich republik .
Zatímco téměř polovina okresů ČR vykazuje v rámci celé republiky nejvyšší hodnoty ( 28 okresů ČR leží ve IV . kvartilu ) , na Slovensku se do tohoto kvartilu zařazuje pouze jediný okres , Trebišov .
Zhodnotíme - li okresy v jednotlivých kvartilech podle počtu obyvatel , lze konstatovat , že v oblastech nejnižší úrovně úmrtnosti , I . kvartil , žije téměř 40 % obyvatel z úhrnu ČSFR ( především městské okresy s vysokým počtem obyvatel - Praha , Bratislava , Ostrava , Košice ) a v oblastech s nejvyššími hodnotami , IV . kvartil , necelých 20 % ( především populačně slabší okresy v Čechách ) .
Z porovnání se zařazením okresů do skupin v letech 1970 , 1980 a 1989 se úmrtnost na nemoci oběhové soustavy nejvýrazněji zhoršila v rámci České republiky v okresech : Karlovy Vary , Svitavy , Znojmo a Šumperk , naopak nejvýznamnější pokles byl zaznamenán v Praze městě a v okrese Plzeň - jih .
Na Slovensku si ve sledovaném období žádný okres nezlepšil pozici , naopak dva okresy si ji zhoršily - Bardejov a Považská Bystrica .
V územní struktuře úmrtnosti na cerebrovaskulární a kardiovaskulární onemocnění přetrvávají rozdíly , a to zejména mezi Českou a Slovenskou republikou , vysvětlitelné odlišnou diagnostickou praxí .
Lékaři v SR častěji uvádějí při zápise prvotní příčiny smrti aterosklerózu místo ischemické choroby srdeční a cévního onemocnění mozku .
Zhoubné novotvary
Podíl úmrtí na novotvary vykazuje , oproti nemocem oběhové soustavy , rostoucí trend nejen v ČSFR , ale i v ostatních vyspělých zemích .
V posledních letech na ně připadá v ČR téměř čtvrtina z úhrnu zemřelých , kdežto na Slovensku něco přes jednu pětinu .
Statistika růstu úrovně úmrtnosti na novotvary je do určité míry ovlivněna rozdílnou diagnostickou praxí obou republik .
Úmrtnost na zhoubné novotvary , jako druhé nejfrekventovanější příčiny úmrtí mužů , se projevuje z celé ČSFR nejvýrazněji v západní polovině Čech .
Platí , ještě významněji než u nemocí oběhové soustavy , že intenzita úmrtnosti se plynule snižuje v rámci republiky směrem od západu k východu ( obr . 2 ) .
V okresech zařazených do kvartilu nejnižší úrovně úmrtnosti na zhoubné novotvary žije 1 / 4 obyvatel ČSFR , z více než 80 % to jsou obyvatelé SR , naopak kvartil IV . je z 95 % složen z obyvatel ČR ( obr . 2 ) .
Územní rozdíly v úmrtnosti na zhoubné novotvary celkem jsou v podstatě totožné s územními rozdíly úmrtnosti na diagnózu " zhoubný novotvar průdušnice , průdušek nebo plic " ( 30 % z úhrnu zemřelých na zhoubné novotvary ) .
V rámci ČSFR je nízká hodnota úmrtnosti na zhoubné novotvary ( zhoubný novotvar plic ) ve východní části republiky kompenzována častějším diagnostikováním úmrtí na nemoci dýchací soustavy ( virový a chronický zápal plic ) .
V porovnání se stavem v l . 1970 a 1980 si žádný okres ČR ani SR v r . 1989 " nevylepšil " pozici , naopak jeden český a jeden slovenský si ji výrazně zhoršily : Jindřichův Hradec a Spišská Nová Ves .
Úrazy a otravy
Územní rozložení úmrtnosti na skupinu vnějších příčin úmrtí , XVII . , úrazy a otravy , je v protikladu k územní diferenciaci úmrtnosti na nemoci oběhové soustavy a na novotvary .
Na obr . 3 se rýsují dva regiony vysoké úrovně úmrtnosti na vnější příčiny , region tvořený okresy jižní a středoslovenské oblasti a menší region pánevních okresů severozápadu Čech .
První region , vykazující také nejvyšší sebevražednost v ČSFR ( okres Komárno ) , má především národnostně odlišné složení obyvatel ( vysoký podíl obyvatel maďarské národnosti , např . okres Komárno více než 70 % ) .
Lze dodat , že populace Maďarska již tradičně vykazuje nejvyšší sebevražednost ve světě .
Vysoká úmrtnost na úrazy a otravy druhého regionu , severozápadu Čech , koresponduje s narušeným sociálním klimatem ( vysoká rozvodovost , migrace , kriminalita , nízká vzdělanost atp . )
Nemoci trávicí soustavy
Na obr . 4 lze vymezit dva regiony s vysokou úrovní úmrtnosti na nemoci trávicí soustavy - severozápadní Čechy a jižní Slovensko .
V ostatních částech Čech a pouze ve dvou okresech Slovenska - Prievidza a Martin - je úroveň úmrtnosti na tyto příčiny nízká .
Vysoká úroveň úmrtnosti na nemoci trávicí soustavy bývá dávána do souvislosti se stravovacími zvyklostmi , způsobem života , ale také i alkoholismem ( souvislost s nejvyššími hodnotami úmrtnosti na cirhózu jater ) .
Z územního rozložení úmrtnosti podle příčin vyplývá také např . souvislost úrovně úmrtnosti s charakterem osídlení ( městský a venkovský ) a s polohou v rámci ČR nebo SR .
Postavení velkých měst v souboru okresů má své specifické rysy .
Zatímco nízkou úroveň úmrtnosti na nemoci oběhové soustavy mužů vykazují zpravidla velká města česká i slovenská - vůbec nejnižší je v Košicích , a dále v Bratislavě , Praze ( v obvodech 4 a 6 ) a Ostravě , v úmrtnosti na novotvary zůstávají hodnoty nízké úrovně pouze u měst slovenských .
Opak vykazuje územní diferenciace úrovně úmrtnosti mužů na úrazy motorovými vozidly .
Ve velkých městech ČR ( Praha , Brno ) vzhledem k jejich dopravní exponovanosti je úmrtnost na dopravní úrazy překvapivě nízká , a naopak vysoká je v okresech jižního Slovenska : Komárno , Michalovce a Dunajská Streda .
Rozdíly v územním rozložení úmrtí
podle příčin smrti mezi pohlavími
V rozložení vysokých a nízkých hodnot úmrtnosti podle příčin smrti mužů a žen byla u tří příčin prokázána vysoká podobnost mezi okresy .
Nejvýznamnější shoda územního rozložení byla u úmrtnosti na nemoci oběhové soustavy - korelační koeficient 0.86 , dále na novotvary , 0.72 , a nemoci trávicí soustavy 0.67 ;
vzhledem k omezeným možnostem článku jsou zařazeny a komentovány pouze kartogramy uvedených příčin úmrtí mužů .
Naprostou neshodu vykázaly územní rozdíly v rozložení frekvence úmrtí na úrazy a otravy , resp . skupinu vnějších příčin úmrtí mezi muži a ženami , ( srovnej obr . 3 a obr . 5 ) .
Zatímco u mužů se rýsovaly dva regiony vysokých hodnot intenzit úmrtí na tyto příčiny ( rozsáhlejší na jižním Slovensku a menší v Podkrušnohoří ) , u žen , s výjimkou Ostravska , byly v kvartilu nejvyšších hodnot výhradně okresy Čech .
Sebevražednost mužů , jako jeden z projevů patologického chování obyvatelstva , byla na jižním Slovensku nejvyšší , u žen tohoto regionu tomu bylo právě naopak ;
maximální hodnoty sebevražednosti nacházíme v okresech : Chomutov , Sokolov , Plzeň město a Ústí nad Labem .
Základní rysy územních rozdílů
v úmrtnosti podle příčin smrti
V rámci ČSFR se zřetelně rýsují významné rozdíly mezi okresy jak z hlediska úmrtnosti podle výše uvedených příčin úmrtí , tak , jak bylo již dříve publikováno , úmrtnosti podle věku ( Vesmír 71 , 211 - 218 , 1991 / 4 ) .
Jak dokumentuje obr . 6 , struktura zemřelých podle příčin úmrtí se mění s věkem .
Úmrtí na vnější příčiny ( úrazy a otravy ) mají největší podíl na počtu zemřelých v nízkém věku , s přibývajícím věkem roste podíl úmrtí na novotvary , ale především na nemoci oběhové soustavy .
Vzhledem k tomu , že v mladších věkových kategoriích ( do věku 59 let ) je vyšší úmrtnost ve Slovenské republice a od věku 60 let zase naopak v České republice , liší se regiony nízké a vysoké úmrtnosti podle věku strukturou úmrtnosti podle příčin smrti .
Z hlediska závažnosti úmrtnosti v nízkém věku lze považovat za nejproblematičtější v Československu dva regiony : severozápadní Čechy a jižní Slovensko .
Zatímco první oblast , severozápadní Čechy , s vysokým stupněm industrializace a urbanizace , a zároveň také s vysokou úrovní úmrtnosti staršího obyvatelstva , má vysokou úroveň úmrtnosti ve všech sledovaných příčinách , druhý region , zemědělské jižní Slovensko , s vysokou intenzitou úmrtnosti " pouze " středního věku , je charakterizován vysokou úmrtností na nemoci trávicí soustavy a úrazy a otravy .
Závěr
Úroveň celkové úmrtnosti v posledních dvaceti letech klesla především v těch evropských zemích , kde se dařilo snižovat úmrtnost na nemoci oběhové soustavy .
Stejně tak , jako lze v současné době pozorovat výraznou diferenciaci mezi zeměmi Evropy z hlediska úrovně celkové úmrtnosti - na jedné straně jsou země východoevropského regionu s nejvyšší úmrtností , na straně druhé ostatní evropské země - tak lze sledovat mezi zeměmi rozdíly z hlediska snižování , resp . dokonce zvyšování míry úmrtnosti na nemoci oběhové soustavy ( obr . 7 ) .
Porovnáme - li situaci ve střední a východní Evropě a v ostatních evropských zemích - jde o kvalitu prostředí přírodního i sociálního , racionální léčbu ( preventivní prohlídky , léčbu vysokého krevního tlaku , dostupnost specializovaných zdravotních pracovišť atd . ) , lze snadno vysvětlit rozdíly v charakteristikách zdravotního stavu obyvatel nejen na území Československa , ale i v ostatních postsocialistických zemích .
Objeven třetí radiační pás kolem Země
V posledních letech je prostor kolem Země pod velmi přísným dohledem .
Je to v zájmu " přízemních " astronomů , slunečních fyziků a geofyziků studujících magnetosféru .
Např . dění kolem zemské sféry sledovalo po velké erupci na Slunci 22 . 3 . 1991 sedm vědeckých družic .
Vzhledem k tomu , že velká sluneční aktivita vyvolávající intenzívní geomagnetické bouře narušuje systémy dálkových vysokonapěťových sítí v zemích ve vyšších zeměpisných šířkách , i inženýři a technici mají zájem předcházet takovým ničivým poruchám .
O sluneční aktivitě a jejích dozvucích na Zemi v březnu 1991 byly publikovány desítky prací a sotva kdo čekal , že tento komplexní výzkum bude spojen s význačným objevem .
Družice zaznamenaly zrod třetího přechodně trvajícího radiačního pásu Země .
Tento pás se skládá z protonů i elektronů s energiemi v rozmezí 15 MeV až přes 50 MeV a vzniká ihned po příchodu silné nárazové vlny do zemské magnetopausy .
Nárazová vlna pochází od velké sluneční erupce , je na čele magnetoplazmatického oblaku putujícího prostorem od Slunce mezi planety .
Podstatná část částicového zhuštění tohoto přechodného pásu trvá ale měsíce a roky ;
zvláště to platí o " zajatých " relativistických elektronech .
Je zřejmé , že když dochází od erupcí k opakované generaci silných nárazových vln slunečního původu následovaných plazmatem oblaku , dochází nejen k částicovému sycení trvalých dvou radiačních pásů , ale i ke vzniku pásu třetího , přímo na hranicích zemského magnetosférického obalu .
Tento nový poznatek má značné důsledky pro výklad jevů na družicích na nízkých drahách kolem Země , a to nejen z hlediska vlivů na jejich dráhy , ale i na funkci přístrojové techniky .
Byla též vyřešena záhada původu velmi rychlých elektronů způsobujících elektrostatické efekty na družicích .
Byly rozšířeny poznatky o příčinách poruch na dálkových sítích , kabelech , ropovodech a plynovodech .
Jde tedy i o důsledky na styl života dnešního prostého člověka , který vymoženosti družicové techniky mnohdy denně využívá , a kdy v Kanadě či Skandinávii si nemůže občas po více než deset hodin ani rozsvítit .
Ladislav Křivský
Protilátka chrání šimpanze před infekcí virem HIV
Výzkumní pracovníci firmy Merck , Sharp and Dohme Research Laboratories ( West Point , Pensylvánie ) ve spolupráci s vědci z řady dalších institucí vyvinuli a v pokusech na zvířatech vyzkoušeli monoklonální protilátku , která je schopna chránit organismus před infekcí virem HIV , původcem AIDS ( Nature 355 , 728 , 1992 ) .
Jde o monoklonální protilátku , jež se specificky váže na hypervariabilní oblast V 3 obalového glykoproteinu 120 kmene IIIB viru HIV .
Již dříve bylo zjištěno , že oblast V 3 ( smyčka obsahující 30 aminokyselin ) indukuje produkci kmenově specifických protilátek neutralizujících virus HIV .
Šimpanz , jemuž byla tato protilátka podána a do nějž o 24 hodin později vpravili kmen IIIB viru HIV , zůstal ochráněn před infekcí tímto virem .
Před infekcí byl ochráněn také šimpanz , jemuž uvedenou protilátku podali deset minut po injikaci kmene IIIB viru HIV .
Ačkoliv je tato protilátka specifická jen pro učitý kmen viru HIV , vědci tvrdí , že lze vyvolat produkci protilátek proti oblasti V 3 se širší neutralizační aktivitou .
To by podpořilo vývoj vakcíny proti AIDS .
Vědci se domnívají , že monoklonální protilátky proti oblasti V 3 by mohly být podávány např . laborantům a jiným zdravotnickým pracovníkům , u nichž došlo k expozici viru HIV ( Chem . and Eng . News , 70 , 1992 , č . 8 , s . 17 ) .
Petr Molík
Žijeme na kosmické střelnici II
aneb
Kdo tasí první ?
JIŘÍ GRYGAR
V létě 1991 jsem uveřejnil krátkou poznámku ( Vesmír 70 , 322 , 1991 ) o riziku , kterému je Země neustále vystavena v podobě střetu s větším úlomkem meziplanetární hmoty : planetkou nebo jádrem komety .
O takových katastrofách uvažovali někteří badatelé jíž v minulých stoletích ( G . Cuvier , G . Buffon ) , ale pod vlivem pokroku geologie i biologie zvítězila spíše představa o plynulém rozvoji života na Zemi .
Je to zvláštní , když po celou tu dobu měli vědci před očima přímo hmatatelný důkaz , že k takovým srážkám dochází ;
stačí se podívat i zcela malým dalekohledem na Měsíc , kde vidíme spousty kruhových kráterů , jež vznikly dopadem kosmických projektilů na nechráněný povrch našeho nejbližšího kosmického souseda .
Poněvadž Měsíc je tak blízko a drží se při Zemi již přes 4.4 miliardy let , je zcela zjevné , že obdobné projektily se musejí srážet také se Zemí .
Země pro ně dokonce představuje více než o řád větší terč a navíc díky větší přitažlivosti se " účinný průřez " Země pro takové střety dále zvyšuje .
Ze stejného důvodu také dopadají odpovídající tělesa na Zemi o něco rychleji , čímž vzrůstá ničivost vlastní srážky .
Pravda , až do poloviny 20 . století spolu soupeřili " vulkanisté " s " impaktisty " , neboť na dálku se měsíční krátery mohly jevit jako projevy měsíčního vulkanismu .
Nejpozději od doby , kdy američtí astronauté přivezli z Měsíce vzorky měsíčních hornin , je však jasno : krátery na Měsíci jsou impaktního původu .
Datování měsíčních hornin umožnilo dokonce ukázat , že v době konečného budování sluneční soustavy bylo meteoritické bombardování povrchu Měsíce asi tisíckrát intenzívnější než později .
Zmírnění intenzity bombardování spadá do období před 4.2 až 3.6 miliardami let .
Od té doby až dosud je bombardovací frekvence prakticky stejná .
Nicméně najít na Zemi větší impaktní kráter není nijak snadné .
Působení vodní a větrné eroze jakož i tektonická aktivita Země krátery poměrně rychle vymaže , takže nejpozději za 100 miliónů let kráter dokonale zmizí .
Teprve r . 1991 geologové po dlouhém úsilí identifikovali kráter , který vznikl dopadem planetky s průměrem asi 10 km před pouhými 65 milióny lety .
Tím se potvrdila populární domněnka L . Alvareze aj . , vyslovená poprvé r . 1979 , že na rozhraní druhohor a třetihor došlo na Zemi k velké katastrofě po dopadu planetky rychlostí asi 15 km / s .
Alvarez aj . vyšli z pozorování zvýšené koncentrace iridia na mnoha nalezištích na světě .
Iridium je totiž v zemské kůře mimořádně vzácné , kdežto v meteoritech je podstatně hojnější .
Alvarez aj . usoudili , že následky impaktu způsobily vymření mnoha druhů živočichů i rostlin , včetně proslulých veleještěrů .
Domněnka nevzbudila žádné nadšení mezi geology a zejména mezi paleontology , ale astronomům se z důvodů již uvedených zamlouvá : žijeme přece na kosmické střelnici .
O objev " vhodného " kráteru se ostatně zasloužili geologové .
Při ropných vrtech v oblasti severního Yucatanu v Mexiku nalezl již r . 1978 geolog Glen Penfield zřetelné důkazy o horninách vystavených enormním tlakům a odhalil tak zasypaný a zčásti do moře ponořený kráter Chicxulub ( v překladu " Ďáblovy rohy " ) o hloubce až 9 km a průměru 200 km .
Údaje však byly uvolněny pro geologickou veřejnost až o deset let později a pak ještě chvíli trvalo , než se věci dostaly k zainteresovaným astronomům : ke konečné identifikaci kráteru tak došlo až r . 1991 .
Stáří kráteru 65 miliónů let je v dobré shodě se stářím tektitů ( meteoritických skel ) na blízkém ostrově Haiti a shoduje se také se stářím zmíněné iridiové vrstvičky po celé zeměkouli .
Z rozměrů kráteru lze usoudit na energii uvolněnou při impaktu - řádu jedné miliardy megatun TNT ( 10 24 J ;
na " rozbití " Země je zapotřebí 10 33 J ) .
Země je vlastně bombardována kosmickými projektily neustále .
Dnes máme přehled o tělesech s hmotností od 10 - 21 kg do 10 15 kg , která se sledují rozličnými astronomickými technikami .
Poměrně nejméně spolehlivé údaje máme o tělesech s průměry od 10 do 100 m , která mohou při dopadu způsobit již značnou paseku - viz exploze tunguzského meteoritu 30 . června 1908 , vyvolaná střetem s kamenným tělesem o průměru stěží 80 m při rychlosti 15 km / s .
Uvolněná energie kolem 15 Mt TNT zlikvidovala les na ploše 8000 km 2 .
Nedávno Z . Ceplecha odhadl celkový roční přírůstek hmoty Země díky meteoritům na 170 tisíc tun , ale většina tohoto " kamení " nikomu neublíží .
V historické době existuje jen jeden ne zcela jistý údaj o zabití člověka meteoritem a jedno prokázané lehké zranění spící ženy meteoritem r . 1954 ve státě Alabama v USA .
Poměrně častěji jsou hlášena a dokumentována poškození budov ( střech ) meteority .
Naštěstí pro nás je velkých meteoritů tak málo , že toto kosmické riziko pro jednotlivé osoby je dočista zanedbatelné .
V dlouhodobé perspektivě však s ničivými globálními katastrofami přece jen musíme počítat .
Riziko hrozí jak od planetek s průměry nad 1 km , tak od jader komet , která jsou sice křehčí a řidší , mají však průměry i několik kilometrů , a hlavně podstatně vyšší rychlost při střetu .
Na rozdíl od planetek , které vesměs obíhají kolem Slunce v témže směru jako Země , se komety pohybují v libovolné orientaci vůči zemské dráze , tedy i doslova v " protisměru " .
Zatímco relativní rychlost planetky vůči Zemi tak jen vzácně přesáhne 15 km / s , jádro komety nás může potkat i rychlostí až 72 km / s , tj . s ničivou silou až 20 krát vyšší ( při stejné hmotnosti ) .
Nejnovější odhady četnosti ničivých srážek uveřejnil Ľ . Kresák .
Podle něj se setká Země s jádrem komety v průměru jednou za 10 miliónů let a s planetkou o průměru nad 1 km jednou za milión let .
To jsou dostatečně varovná čísla , aby se s tím začalo něco dělat .
Na XXI . valném shromáždění Mezinárodní astronomické unie v srpnu 1991 v Buenos Aires byla ustavena mezioborová pracovní skupina pro " objekty poblíž Země " ( WGNEO ) , která má dva hlavní úkoly , totiž především vypracovat metody co možná úplné inventarizace rizikových těles a za druhé navrhnout vhodné způsoby ochrany před katastrofickými srážkami .
Oba tyto úkoly jsou vědecky i technicky mimořádně obtížné .
Dosavadní metoda detekce planetek i komet se opírá o sledování oblohy širokoúhlými fotografickými komorami , které pracují na několika vhodných místech na světě za každé jasné bezměsíčné noci .
Mezi nejúspěšnější zařízení tohoto druhu patří Maksutova komora na Kleti v jižních Čechách , kde bylo v uplynulých desetiletích zejména zásluhou A . Mrkose objeveno několik set planetek a také několik komet .
Je zcela zřejmé , že i při maximálním nasazení lze takto nalézt jen malý zlomek těles v blízkosti Země , a to především kvůli počasí a svitu Měsíce ( je - li nad obzorem observatoře Měsíc , fotografické emulze rychle " závojují " vinou jeho rozptýleného světla ) ;
ve dne se přirozeně nedá pozorovat vůbec .
Navíc právě bližší planetky se během řekněme hodinové expozice zřetelně posouvají vůči hvězdnému pozadí , čímž se pravděpodobnost záznamu dále snižuje .
Planetky mají obecně velmi tmavý povrch , rozptylující a odrážející jen několik procent dopadajícího slunečního záření , takže vůbec nejsou " fotogenické " .
Také jádra komet jsou tmavá , jak astronomové zjistili podrobným sledováním jádra slavné Halleyovy komety r . 1986 , ale zde nám příroda přece jen pomáhá tím , že již ve vzdálenosti 300 miliónů km od Slunce ( tj . dvojnásobek vzdálenosti Slunce - Země ) se působením slunečního záření začne z povrchu jádra odpařovat plyn a uvolňovat prach , které kolem jádra vytvářejí rozsáhlou komu , jež " sama svítí " , a tím se podstatně ulehčuje objevení komety - zhruba polovinu nových komet odhalí astronomové - amatéři v nevelkých světelných dalekohledech .
Americký astronom Brian Marsden odhaduje , že zemskou dráhu kříží nějakých 10000 planetek o průměru nad 500 m a k jejich úplné inventarizaci by bylo zapotřebí pokračovat v uvedené metodě objevování nejméně sto let .
Dosud je takových planetek známo jen 160 .
Z nich se k Zemi nejvíce přiblížila planetka Toutatis s pořadovým číslem 4179 , objevená francouzskými astronomy počátkem r . 1989 .
Dne 8 . prosince 1992 proletěla ve vzdálenosti 3.6 miliónu km od Země , tedy zhruba v desetinásobku vzdálenosti Země - Měsíc .
Podle předběžných výsledků měření je její průměr zhruba 3 km ;
patří tedy do kategorie těles primárně nebezpečných , ale na rozdíl od tvrzení v denním tisku se v " dohledné budoucnosti " se Zemí nesrazí .
Právě ono nedávné přiblížení k Zemi pozměnilo její dráhu tak , že při příštích setkáních bude od Země podstatně dále než r . 1992 .
Platí to zcela obecně .
Jestliže se nějaká planetka nápadně přiblíží k Zemi , pak si můžeme být jisti , že nás už hned tak netrefí , neboť gravitační poruchy Země ji prostě odstrčí pryč .
Riziko tedy hrozí spíše od těles , která jsme dosud nikdy nepotkali .
Jak patrno , astronomové počítají s klasickou pozorovací technikou , která je mimochodem velmi laciná , a s dlouhými lhůtami ke splnění úkolu .
Patrně si neuvědomili , že do hry se mohou vložit i odborníci s úplně jinou tradicí a způsoby řešení problémů - totiž vojenští experti na tzv . hvězdné války .
Teprve nedávno vyšlo najevo , že již r . 1981 pod dojmem Alvarezovy hypotézy uspořádala NASA uzavřené setkání astronomů a vojenských odborníků ve Snowmass ve státě Colorado , kde se diskutovalo o týchž problémech jako na XXI . astronomickém kongresu v Buenos Aires .
Vojenské specialisty ihned napadlo , že by se na ničení kosmických projektilů mohly hodit jaderné zbraně , ale tehdy pro to nebyla vhodná doba .
Studená válka pokračovala a velmi pracně se lepila dohoda o zákazu zkoušek zbraní hromadného ničení v kosmu či jejich umísťování na oběžné dráze kolem Země .
Vojáci však nezaháleli a pilně sledovali astronomický pokrok při objevování nových planetek : čím více planetek , tím více cílů - to je přece analogie problému hvězdných válek v podobě strategické obranné iniciativy ( SDI ) , kdy nepřítel vypouští tisíce raket a ještě více klamných cílů , a ty rakety je zapotřebí bezpečně zneškodnit do posledního kusu .
Již r . 1984 publikoval Lowell Wood ze Státní Lawrencovy laboratoře v Livermore interní zprávu , v níž navrhoval pokusné ničení malých planetek , které poletí v dostatečně malé vzdálenosti kolem Země .
K tomu by bylo nutné připravit do bojové pohotovosti rakety s jadernými hlavicemi , jež by obíhaly kolem Země a čekaly na svou příležitost .
R . 1990 nařídil americký kongres NASA , aby se problémům ochrany Země před ničivými impakty věnovalo přiměřené úsilí , a výsledkem této iniciativy je hluboký spor mezi astronomy a " hvězdnými válečníky " .
Po skončení studené války si totiž vojenští experti obtížně hledají uplatnění , takže problém kosmického rizika přišel jako na zavolanou .
K detekci planetek navrhují totiž použít výkonných radiolokátorů na oběžné dráze kolem Země , které budou nepřetržitě " pročesávat " kosmický prostor až do vzdálenosti 100 miliónů km od Země .
Radarové určování drah je vskutku podstatně přesnější než klasická fotografická metoda , ale pozemní radary mají nepatrný dosah .
Jestliže se takto objeví kosmický objekt mířící k Zemi , máme asi 6 týdnů na obranný manévr , ale potřebná energie bude na úrovni 100 Mt TNT ( dosud nejsilnější vodíkovou bombu vyvinuli sovětští odborníci - její ničivá síla byla " jen " 60 Mt TNT ) .
Ideální je tedy " bojovat " co nejdále od Země .
Ve vzdálenosti 150 miliónů km ( ekvivalent vzdálenosti Slunce - Země ) stačí na udělení postačující příčné složky rychlosti asi 1 Mt TNT , ale k tomu je třeba připočítat další nemalou energii potřebnou pro rozbití planetky či jádra komety na dva kusy .
Rozbijeme - li totiž kosmický projektil na více kusů , vzniká riziko , že některý " úlomek " stejně dopadne na Zemi .
Kromě " zavrtání " nukleární hlavice pod povrch planetky představuje rozbití téměř neřešitelný technický problém .
Proto se nyní dává přednost modifikovanému postupu : nukleární hlavice vybuchne " z boku " vedle planetky ve výši asi poloviny poloměru nad planetkou .
Půjde vlastně o tzv . neutronovou bombu se zvýšenou produkcí neutronů , které vypaří část hmoty na přivrácené straně planetky , čímž vznikne raketový efekt , který odsune zbytek planetky " bokem " , a tím nebezpečné těleso vyhne Zemi .
Manévr zmenšuje riziko rozbití planetky na více kusů , ale současně zvyšuje energetickou náročnost " úpravy " dráhy zhruba o dva řády , čili jsme opět u 100 Mt TNT !
Náklady na vývoj detekčního systému se odhadují v desítkách miliónů dolarů , průzkum planetek zblízka by stál stovky miliónů dolarů a pravé hvězdné války desítky miliard dolarů , což je ovšem mnohem méně , než ztráty , které by způsobila jediná katastrofální srážka s tělesem o průměru nad 1 km , které by dopadlo na obydlenou část zeměkoule .
Otec americké vodíkové pumy Edward Teller se už nechal slyšet , že by se mohla vyvinout kosmická bomba na úrovni sto gigatun ( ! ! ) TNT , což vyvolalo zděšení mezi astronomy i novináři .
Teller se bránil charakteristickým způsobem : " Každý kojenec se dá jednou zneužít pro agresívní útok - znamená to snad , že máme přestat s výrobou dětí ? "
Ze zcela nenápadné astronomicky poklidné disciplíny se tak rázem stalo politikum prvého řádu , kdy se v astronomech probouzí " planetární ekologický instinkt " ( nesahejte nám na planetky : je to neobnovitelné přírodní bohatství ) , zatímco vojenští experti cítí jedinečnou příležitost , jak protáhnout strategickou obrannou iniciativu do 21 . století , a dokonce v ušlechtilém zájmu obrany všeho lidstva .
Výpočty totiž naznačují , že při srážce Země s 10 km planetkou by bezprostředně po dopadu zahynula čtvrtina lidské populace a zbylí " živí by záviděli mrtvým " .
Proto je třeba připomenout , že riziko takové globálně ničivé srážky v nejbližším století je opravdu minimální ;
na kosmické střelnici zvané sluneční soustava to bude téměř jistě člověk , kdo vytasí jako prvý .